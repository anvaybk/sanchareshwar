<!DOCTYPE html>
<html lang="en">
<head>
<!-- Google tag (gtag.js) -->
<script async src="https://www.googletagmanager.com/gtag/js?id=G-XKHEQM95ZQ"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XKHEQM95ZQ');
</script>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
	<!-- Primary Meta Tags -->
    <meta name="description" content="श्री संत पाचलेगांवकर महाराजांचे प्रेरणादायी जीवन, विचार आणि कार्य यांचे ओवीबद्ध चरित्र. राष्ट्रभक्ती व अध्यात्माचा संगम असलेली अमूल्य पोथी. A poetic biography of Saint Pachalegaonkar by Mohan Kulkarni. A spiritual and patriotic journey captured through inspiring Marathi verses.">
    <meta name="keywords" content="श्री संचारेश्वर, संत पाचलेगांवकर, मोहन कुळकर्णी, संत चरित्र, पारायण ग्रंथ, हिंदू धर्म, अध्यात्म, राष्ट्रसंत, ओवी लेखन, धर्मभास्कर, मराठी संत | Sanchareshwar, Saint Pachalegaonkar, Mohan Kulkarni, Marathi saint biography, devotional book, spiritual leader, Hindu dharma, poetic scripture">
    <meta name="author" content="Anvay B Kulkarni">
    
	<!-- Open Graph Meta Tags -->
	<meta property="og:title" content="श्री संचारेश्वर चरित्रामृत – संत पाचलेगांवकर चरित्र | Shri Sanchareshwar Charitramrut – Life of Saint Pachalegaonkar">
    <meta property="og:description" content="श्री संत पाचलेगांवकर महाराजांचे प्रेरणादायी जीवन, विचार आणि कार्य यांचे ओवीबद्ध चरित्र. राष्ट्रभक्ती व अध्यात्माचा संगम असलेली अमूल्य पोथी. A poetic biography of Saint Pachalegaonkar by Mohan Kulkarni. A spiritual and patriotic journey captured through inspiring Marathi verses.">
    <meta property="og:image" content="https://anvaybk.github.io/sanchareshwar/images/SM-Granth-Vachan-Icon-60x60.png">
    <meta property="og:url" content="https://anvaybk.github.io/sanchareshwar/pages/chapterprastavana.html">
	<meta property="og:type" content="article" />
	<meta property="og:locale" content="mr_IN" />
	<meta property="og:site_name" content="Sanchareshwar Charitramrut" />
	
	<!-- Twitter Card Meta Tags -->
    <meta name="twitter:card" content="summary_large_image">
    <meta name="twitter:title" content="श्री संचारेश्वर चरित्रामृत – संत पाचलेगांवकर चरित्र | Shri Sanchareshwar Charitramrut – Life of Saint Pachalegaonkar">
    <meta name="twitter:description" content="श्री संत पाचलेगांवकर महाराजांचे प्रेरणादायी जीवन, विचार आणि कार्य यांचे ओवीबद्ध चरित्र. राष्ट्रभक्ती व अध्यात्माचा संगम असलेली अमूल्य पोथी. A poetic biography of Saint Pachalegaonkar by Mohan Kulkarni. A spiritual and patriotic journey captured through inspiring Marathi verses.">
    <meta name="twitter:image" content="https://anvaybk.github.io/sanchareshwar/images/SM-Granth-Vachan-Icon-60x60.png">
    
	<!-- Canonical URL -->
	<link rel="canonical" href="https://anvaybk.github.io/sanchareshwar/pages/chapterprastavana.html"/>
	
	<link rel="stylesheet" href="../css/styles.css">
    <link rel="stylesheet" href="../css/homestyles.css">
    <link rel="manifest" href="../manifest.json">
    <link rel="apple-touch-icon" sizes="180x180" href="../images/apple-touch-icon.png">
    <link rel="icon" type="image/png" sizes="32x32" href="../images/favicon-32x32.png">
    <link rel="icon" type="image/png" sizes="16x16" href="../images/favicon-16x16.png">	
    <link rel="icon" type="image/x-icon" href="../favicon.ico">	
    <title>श्री संचारेश्वर चरित्रामृत – संत पाचलेगांवकर चरित्र </title>
	<style>
		hr { 
		background-color: brown;
		height: 2px;
		border: 0; 
		}
		
		strong {
		font-weight: bold;
		}
  </style>	
</head>
<body>
    <div class="container-heading" oncontextmenu="return false;">
        <h1> प्रस्तावना </h1>
	
        <div class="chapter-content" oncontextmenu="return false;"> 
		
		<p style="color:red"> पारायण ग्रंथ म्हणून ही पोथी मान्यता पावेल !! </p>

		<p> श्री. मोहन कुळकर्णी यांनी संत पाचलेगांवकरांचे (श्री संचारेश्वर) महाराजांचे ओवीबद्ध चरित्र लिहिलै आहे. श्री संत पाचलेगांवकर महाराज है नात्याने, मोहनरावांचे 'काका' आहेत. त्यांच्या अंगा खांद्यावर बागडत ते लहानाचे मोठे झाले आहेत. त्यामुळे महाराजांच्या सान्निध्याचा त्यांच्यावर बराच प्रभाव आहे, है लक्षांत येते. नात्यातील 'संत' ओळखू यायलाही भाग्यच लागते. ते श्री. मौहनरावांना लाभले आहे. नातेसंबंध आणि ओळखू आलेले 'संतत्व' यातून निर्माण झालेली आत्मीयता ओव्यांमधून प्रगट झाली आहे, है वाचकांच्या लक्षांत येईलच. संत पाचलेगांवकरांचे जीवन है समाजाभिमुख व राष्ट्राभिमुख होते. बालपणापासूनच त्यांच्या जीवनात अनेक चमत्कारही घडलेले आहेत, पण श्री. कुळकर्णीनी मात्र ग्रंथ लिहीत असतांना चमत्कारांपेक्षा त्यांच्या 'समाजाभिमुख' कार्याला जास्त महत्त्व दिले आहे है योग्यच. प्रत्यक्ष लाभलेला संत सहवास, अखंड वाचनात असलेले सद्‌ग्रंथ व जागृत असलेली प्रतिभाशक्ती या 'त्रिवेणी संगमातून' औवीनिर्मिती झाली आहे. चरित्रग्रंथामध्ये माणसांची, गावांची नावे व प्रसंगाचे वर्णन इत्यादी अपरिहार्यपणे येते, ते ओव्यांमध्ये गुंफतांना ओवी रचनेचा 'बाज' पद्याकडून गद्याकडे जातो. या प्रकारच्या बऱ्याच औव्या या ग्रंथामध्येही आढळतात. संतांचे वर्णन करणाऱ्या ओव्या छानच झाल्या आहेत. संत पाचलेगांवकरांच्या भक्तांना, नातेवाइकांना व इतरही वाचकांना या चरित्रग्रंथाचा निश्चितच लाभ होईल. पारायण ग्रंथ म्हणूनही ही पौथी मान्यता पावेल ! </p>
		<p> <strong>- प. पू. डॉ. श्री. द. देशमुख, सद्‌गुरू डॉक्टरकाका,  </strong></p>
		<p> 'सव्यसाची' नेहरूपथ मु. पो. मुरगुड, जि. कोल्हापूर, मो. ९८२२३३११३७ </p>
		<hr>
		
		
		<a href="" class="menu-item">  
			<img src="../images/SM-Prastavana-Icon.webp" alt="Parayan Prastavana" width="50%" height="50%"> 
				<!-- <span> प्रस्तावना </span> -->
		</a>
		<p> बसावे शांतपणे क्षण एक । <br>  सद्गुरु समोरी देख । </p> 
		बघत रहावे एकटक ।<br>  ते मंगल रूपडे ।। <br>
		त्यांचे ते सुहास्य वदन ।<br>  त्यांचे ते पवित्र चरण । <br>
		पाहताच ते प्रेमळ नयन ।<br>  समाधीच लागे ।। <br> 
		बघत रहावे मुखकमल ।<br>  स्पर्शावे चरणकमल । <br> 
		अर्पावे आपले शीरकमल ।<br>  श्रीगुरु चरणावरी ।। </p>
		<p> श्रीगुरु चरणरज <br>
		 - दास मोहन श्या. कुळकर्णी पाचलेगांवकर </p>
		<hr> 
		
		
		<p style="color:red"> ।। "धर्मभास्करकिरण मोहनराव कुळकर्णी" ।। </p>
		<p> माझे मित्र श्री. मोहनराव कुळकर्णी पाचलेगांवकर हे एक अजब रसायन आहे. उत्तम कवी, उत्तम लेखक, उत्तम पत्रकार, उत्तम वक्ता, कुशल संघटक, यात्रा कंपनीचे यशस्वी संचालक, प्रखर राष्ट्रभक्त, कट्टर हिंदूत्वनिष्ठ, समाजभूषण, सर्पतज्ज्ञ अशा अनेक गुणांनी ते आलंकृत आहेत. त्यांच्या काकांचे, म्हणजेच सद्गुरू नरसिंह संचारेश्वर श्री संत पाचलेगांवकर महाराज यांचे सुरेख ओवीबद्ध चरित्र त्यांनी लिहिले आहे. मोहनरावांचे पू. महाराजांवरील हे पहिलेच काव्य नाही. 'श्री संचारेश्वर बावनी', 'संचारेशा तव शरणम्', '...तुम्हीच ना' ही व अशी महाराजांवरील त्यांची अनेक कवने सुप्रसिद्ध आहेत. शिवाय 'महाराजांवर बोलू काही,' विविध संतांचा बावनी संग्रह, श्री गुरुगीता, श्री चांगदेव पासष्टी, श्री नारदभक्तिसूत्रे इं. ग्रंथावरील त्यांनी केलेले ओवीबद्ध भाष्य, जगद्‌गुरू शंकराचार्यांच्या विविध श्लोकांवरील समश्लोकी भावांतर इं. रचना त्यांच्या आहेत. तसेच वृत्तपत्रीय लिखाणातून हिंदुत्वद्वेष्ट्यांना त्यांनी सडेतोड उत्तरे दिली आहेत. आता पू. श्री महाराजांचे रसाळ ओवीबद्ध चरित्र लिहून त्यांनी आपल्या साहित्यमंदिरावर कळस चढविला आहे. हिंदी कवी हरिवंशराय बच्चन श्री राम चरित्राबद्दल म्हणतात </p>
		
		<!-- <p><strong>“राम, तेरा चरित्रही एक काव्य है । कोई कवी बन जाए यह सहज संभाव्य है ।।”</strong></p> -->
		<p style="color:brown"> “राम, तेरा चरित्रही एक काव्य है । कोई कवी बन जाए यह सहज संभाव्य है ।।” </p> 
		<p> श्री संत पाचलेगांवकर महाराजांबद्दल असेच म्हणता येईल. त्यांचे तेजस्वी जीवन मोहनराव काव्यबद्ध करू शकले, यात त्यांची श्रद्धा आणि प्रतिभा आहेच; पण त्यामागे महाराजांची अद्भुत प्रेरणादेखील आहे. पू महाराज 'धर्मभास्कर' होते, तर मोहनरावांचे प्रासादिक लिखाण त्यांचे कर्तृत्व आणि वक्तृत्व पाहता मला असे म्हणावेसे वाटते की ते याच 'धर्मभास्करांचे प्रतिभाशाली 'किरण' आहेत. त्या सूर्याचे तेज या  <strong> 'धर्मभास्करकिरणाद्वारे' </strong> पोथीच्या माध्यमातून, संचारेश्वर चरित्रामृताच्या माध्यमातून जनसामान्यांपर्यंत पोहोचत आहे. याबद्दल मोहनरावांचे अभिनंदन केले पाहिजे. ही पोथी महाराजांच्या शिष्यांनाच, भक्तांनाच नव्हे, तर संप्रदायाबाहेरील अभ्यासकांनाही आकृष्ट करेल, अशी वठली आहे. </p>
		
		<p> राजकारणात स्वार्थ साधण्यासाठी पुतण्याला काकाचे भाट व्हावे लागते. अध्यात्मात किंवा शुद्ध परमार्थात काही भौतिक लाभ नसल्याने पुतण्याला काकांचे महत्त्व कळणे अवघड असते. परंतु मोहनरावांना 'मनुष्यत्व, मुमुक्षुत्व आणि 'महापुरुष संश्रय:', या तीन गोष्टी पूर्वसुकृताने लाभल्याने त्यातून ही पोथी आकाराला आली, असा माझा विश्वास आहे. माझे हे परमभाग्य, की संत पाचलेगांवकर महाराजांच्या दर्शनाचा मला दोन वेळा लाभ झाला. त्यातील पहिला प्रसंग आठवत नाही. पण माझी आई सांगत असे, की, महाराज मनमाडला आमच्या घरी आले होते. मला पाहून महाराज आईला म्हणाले, की 'हा तुमचा मुलगा आयुष्यभर देवकार्य व देशकार्य करेल.' महाराजांचा तो आशीर्वाद खरा ठरल्याचा मला अभिमान वाटतो. दुसरी भेट म्हणजे १९८० मध्ये ते साताऱ्यात आले होते. ८०० पायऱ्या चढून सज्जनगडावर येणे त्यांना शक्य नव्हते. समर्थांचे तीर्थ मिळावे अशी त्यांना तळमळ लागली. मी त्या वेळी गडावरच राहत होतो. त्या वेळी समाधीला अभिषेक करुन ते तीर्थ घेऊन साताऱ्याला जाऊन मी महाराजांना दिले. महाराजांच्या दर्शनभेटीचा हा प्रसंग मी स्मरणात जपून ठेवला आहे. </p> 
		
		<p> महाराज म्हणजे मूर्तिमंत बुद्धिप्रामाण्यवाद ! 'चमत्कार ही चोरी आहे' असे जाहीर म्हणणारा व बुवाबाजी विरोधात लढणारा हा बुवा आगळावेगळा आहे. ही पोथी वाचली म्हणजे वाटते, की, अंधश्रद्धा निर्मूलन करू पाहणाऱ्या पढतमूर्खाना व त्यांच्या दिशाहीन अनुयायांना ही पोथी नित्य पठणास द्यावी. महाराजांनी श्रमदान, सहभोजन, प्रबोधन, अस्पृश्यता निवारण, सर्वधर्मसमभाव, स्वातंत्र्यलढा या सर्वांद्वारे हिन्दू तरुणांची जी संघटना हिन्दुराष्ट्रसेना आणि श्री मुक्तेश्वर दल या नावाने उभी केली, तसे कार्य अंधश्रद्धा निर्मूलनवाले किंवा तथाकथित पुरोगामी-समाजवादी निधर्मी पढतमूर्ख नाही करू शकले. महाराजांनी तरुणांची डोकी फिरवली नाहीत किंवा त्यांच्या भावना भडकावल्या नाहीत. महाराजांनी त्यांना विजिगीषु जीवनवाद शिकविला. तरुणांच्या ध्येयवादाला फुंकर घातली. त्यांची अंतस्थ चेतना जागृत केली व हतबलांना बलवान केले. इतकेच काय महाराजांचे वक्तृत्व पाहून स्वातंत्र्यवीर सावरकर प्रभावित झाले. ही एकच घटना बरेच काही सांगून जाते. </p>
		
		<p> बालपणापासून महाराजांचा नागदेवतेशी असलेला अनुबंध, किशोर अवस्थेतील त्यांचा गृहत्याग, यज्ञांद्वारे त्यांनी घडविलेले प्रबोधन, बळी, अस्पृश्यता, जातीयता या हिंदूधर्मातील रुढीविरुद्ध त्यांनी दिलेला लढा, सावरकर, गांधी, नेहरू, राजेंद्रप्रसाद, योगी अरविंद या श्रेष्ठींशी त्यांची झालेली चर्चा, गांधी नेहरू यांच्या मुस्लिम अनुनयाचा त्यांनी केलेला धिक्कार, भारताच्या फाळणीची वेदना, दांभिक पुरोगाम्यांची त्यांनी केलेली खरडपट्टी, दारूबंदीसाठी त्यांनी केलेले प्रयत्न, मनोरुग्णांवर त्यांनी केलेले प्रभावी उपचार, विविध मंदिरांची स्थापना, हिंदू युवकांची संघटना, गोर-गरिबांबद्दलची त्यांची कणव, निजाम व ब्रिटिशांशी संघर्ष, शुद्धिकरणाचे कार्यक्रम, महाराजांची मातृभक्ति, यवनांच्या व गुंडांच्या तावडीतून हिंदू तरुणींची सुटका करतांना दाखविलेला कणखरपणा, महाराजांची विलक्षण स्मरणशक्ती या सर्व प्रसंगांना मोहनरावांनी योग्य तो न्याय दिला आहे. ते लिहितात <p> <p style="color:brown"> - हाच असे महाराजांचा चमत्कार । हिंदुंना शिकविला प्रतिकार । जे होते केवळ थंडगार । वडवानल केले त्यांना ।। १७:१५।। हिंदुंची मने म्हणजे बर्फाचा गोळा । त्याचाच करोनि बॉम्बगोळा । केला निजामाचा चोळामोळा । हाच चमत्कार महाराजांचा ।। १३:७४।। </p>
		
		<p> तसेच प्रत्येक अध्यायाच्या प्रारंभी केलेले सद्‌गुरुस्तवन श्री ज्ञानदेवांच्या गुरुभक्तीची आठवण करून देते. गुरूंची सेवा हीच सर्वश्रेष्ठ साधना आहे. मोहनरावांना ती घडली आहे. त्याचा प्रसाद म्हणून ही पोथी आकाराला आली. तरुणांमध्ये या पोथीचा भरपूर प्रचार व्हावा असे वाटते. या लेखनाद्वारे महाराजांची निरंतर कृपा त्यांनी संपादन केली आहे. पारमार्थिक संकल्पना स्पष्ट करण्यास हा ग्रंथ पुरेसा आहे. </p>
		
		<p> - <strong> सुनील चिंचोळकर  </strong> <br>
		अजिंक्य नगर, बी, हिंगणेखुर्द, पुणे ५१, मो. ९४२३७४२४४४ </p>
		
		<p> (श्री सुनीलजी चिंचोळकर हे लेखक, कवी व सुप्रसिद्ध वक्ते आहेत. समर्थ' रामदासस्वामींच्या चरित्रावर व त्यांच्या दासबोधादि ग्रंथावर त्यांचे असंख्य ग्रंथ प्रकाशित झालेत व ते लोकप्रियही झाले आहेत. "धर्मभास्करकिरण" हा माझ्या जीवनातील सर्वोच्च पुरस्कार देऊन मला गौरविल्या बद्दल मी त्यांचा अत्यंत ऋणी आहे. - मोहन कुळकर्णी) </p>
		<hr> 

		

		<p style="color:red"> । संत पाचलेगांवकर महाराज-दर्शन । </p>
		'राष्ट्रसंत' पाचलेगांवकर महाराज यांच्या जीवन, विचार, व्यवहार आणि आचारांचा सांगोपांग इतिहास साक्षात् चक्षूसमोर सादर करण्याचे अद्वितीय कार्य श्रीमान् मोहन कुळकर्णी यांनी केले. सबब त्यांचे मनापासून कौतुक करणे योग्य होय ! त्यात दुग्धर्शकरायोग म्हणजे श्री. कुळकर्णी यांनी प्रस्तुतचे चरित्र ओव्यांच्या माध्यमातून सादर करून त्या चरित्राला पोथीचे रूप देऊन अनेक सश्रद्ध अनुयायी, भक्त यांच्यासाठी अनमोल ठेवा प्रदान केला. त्यांनी साधलेले हे धर्मकार्य विशेष लोभस, प्रासादिक आणि आंतरिक तळमळीने केल्याचे प्रत्येक अध्यायातून प्रत्ययाला येते. </p>
		<p> श्री. कुळकर्णी यांनी पहिला अध्याय आपल्या गुरुवंदनेत कृपाप्रसादासाठी विनम्रपणे साकारला असून, दुसऱ्या अध्यायात गुरुपरंपरेचा ओघवता आढावा घेतला आहे. अद्भुत वर्णन वाचून महाराजांच्या थोरवी, अधिकार व श्रेष्ठत्वाची भावना मनामध्ये रुजूनच त्यांचे चरित्रवर्णनाचा श्रीगणेशा मनोवेधक झाला आहे. आतापर्यंत अनेक भक्त मंडळींनी आपापल्या श्रद्धेय विभूतींची चरित्रे काव्यात्मक (ओवीस्वरूपात) सादर केली आहेत. त्यात नामोल्लेख करायला गेल्यास अनेक महानुभावांचा समावेश होईल. वानगीदाखल नावे घ्यायची झाल्यास अक्कलकोट स्वामी, शिर्डीचे साईबाबा, श्री गजानन महाराज, श्री गुलाबराव महाराज इत्यादी विविध संत महंतांच्या जीवनाचा आढावा घेऊन श्रद्धा-सुमने अर्पण करताना आपण केवळ 'भाववाही' असल्याचे नम्रपणे सांगून जीवनाची कृतार्थता मानली आहे. त्या प्रत्येक लेखकाने आत्मीय भावनांचे प्रकटीकरण करताना 'जे जे आपणासी ठावे, ते ते इतरांसी सांगावे । शहाणे करुनी सोडावे, सकल जन ।।' या समर्थ उक्तिची प्रचिती नक्कीच करून दिली. </p>
		<p> श्री. कुळकर्णी यांचे हे योगदान केवळ या सर्वांच्या पावलावर पाऊल ठेवून नसून त्यात नक्कीच वेगळेपणा प्रत्ययास येतो. श्रद्धा, भक्ती, प्रीती हे सारे त्या लेखनामागील स्रोत आहेतच, परंतु त्यापेक्षा वेगळेपण आहे ते म्हणजे ज्या गुरूपरंपरेतून पाचलेगांवकर महाराज अवतरित झाले आणि त्यांनी अनेक जीवितांचा उद्धार करताना देशसेवाही केली अशा देशभक्त संतांचे चरित्र हे निश्चितच आगळे वेगळे होय ! त्यामुळे या लेखनशैलीचा गौरव करणे योग्य आहे. </p>
		<p> चौथ्या अध्यायापासून संचारेश्वरांच्या चरित्राचा प्रारंभ होऊन तो कले-कलेने विकसित करताना श्री. कुळकर्णी यांनी पोथीरूपी काव्याचा समतोल अतिशय सुरेख ठेवला आहे. प्रत्येक प्रसंगावर शब्दबद्ध ओवीतील शद्वांची निवड आणि मांडणी करताना ताल, सूर आणि लय यांना जशी बाधा आणली नाही, त्याचप्रमाणे अनावश्यक शब्दांची योजना करून ओढाताणही केलेली दिसत नाही. नदीच्या पाण्याचा प्रवाह एका विशिष्ट लयीत वाहत असतो ना, तसेच हे पाचलेगांवकर महाराजांचे काव्यबद्ध चरित्र हळुवार व निर्मलपणे पुढे पुढे सरकताना वाचकांची उत्कंठा सतत वाढवीत असता संपूर्ण चरित्र केव्हा संपले त्याचे भानही राहत नाही. बारीक बारीक प्रसंगाचे विश्लेषण करताना पाल्हाळ न लावता अचूक शद्वांनी आशय व्यक्त करण्याचे सामर्थ्य प्रत्ययास येते. </p> <p style="color:brown">  बालपणापासूनचि नरसिंहाचे मना । जातीभेदाची वाटतसे घृणा । म्हणोनिया घरापासोनीच जाणा । करती ऐसी सुरुवात ।।५-६०। बालपणापासुनी नरसिंहाला । वैराग्याचा लागला लळा । घराची तर तयाला । ओढ नसे मुळीही ॥५-७८। म्हणोनि आठव्या वर्षीच जटा । खांद्यावरून लोंबती बटा । वैराग्याच्या ऐशा छटा। दिसू लागल्या बालपणी ।।५.९१। </p> 
		<p> अशा प्रकारे पाचव्या अध्यायापासून त्यांच्या विरक्त, विचित्र आणि विदग्ध स्वभावाची ओळख होऊन 'पाळण्यात मुलाचे पाय दिसती'ची प्रचीती येऊ लागते. नागपंचमीच्या दिवशी लहान वयातच खऱ्या नागाला जंगलातून धरून आणून त्याची पूजा करविली व पुनरपि त्या नागाला माळावर सोडून दिले. हा धाडसीपणा तर आहेच, पण त्याचबरोबर 'चित्त शुद्ध असल्यावर । शत्रूही मित्र होणार ।।' याचे प्रत्यंतर समस्त मंडळींना कृतीने दाखविले. तेव्हापासून कुणी छोटे महाराज, तर कुणी बाबा महाराज आणि काहीजण दत्तानंदांचे दर्शन घडल्याने धन्य होत. महाराजांच्या या उद्योगांनी आई-वडील त्रस्त असता ते माधवाश्रम स्वामी यांची प्रतीक्षा करीत असता प्रत्यक्ष स्वामी येतात. त्यांना पाहताच महाराज त्यांचे चरणी वंदन करतात. अन् स्वामींनीसुद्धा त्यांच्या आई वडिलांना आपल्या मागणीचे स्मरण करून दिले व नरसिंहाला गृहत्याग करून अवताराचे प्रयोजन साध्य करण्याची वेळ समीप आल्याचे सांगितले. हे सारे हृद्य विवेचन श्री. कुळकर्णी यांनी समर्पक शब्दांच्या माध्यमातून अतिशय प्रभावीपणे मांडले आहे अन् येथेच त्यांची श्रद्धा, भक्ती व शारदा उपासनेची फलश्रुती प्रत्ययाला येते. मुंजीनंतर विवाहाचा विषय निघाल्यावर माळावर गेलेल्या नरसिंहाला दृष्टांतात जे सांगितले ते त्याने तसेच्या तसे आई-वडिलांना सांगून स्वतःवर सर्वांचा रोष ओढविला, परंतु प्रत्यक्ष तशी घटना घडली अन् जळलेल्या वाड्याची राख अंगाला भस्म म्हणून लावून आई-वडिलांचा निरोप घेऊन गृहत्याग केला व गुरु आज्ञेने परत येण्याचे वचन दिले. हे सारे मनावर ठसेल इतक्या समर्थपणे त्यांनी शद्वांत गुंफले आहे. त्याची झलक सुंदर शब्दांत दाखविली. त्यानंतर ५ वर्षे घराबाहेर राहून अध्यात्मशक्ती प्राप्तीसाठी कठोर तपश्चर्या करीत शरीर आरोग्य सृदृढ राखण्यास्तव रोज शे-दोनशे सूर्यनमस्कार, जोर आणि बैठका मारण्याचा नियम करून, भिक्षेवर उदरनिर्वाह तसेच गीता, ब्रह्मसूत्रे, ज्ञानेश्वरी, नारद भक्तिसूत्रे, दासबोध, तुकारामांचे अभंग, महापुरुषांच्या चरित्रांचे पठण केले. हे सारे अद्भुत तर होयच, परंतु त्यांच्या ठायी जाज्ज्वल्य देश व धर्मप्रीती व अभिमान जोपासला गेला, परिणामस्वरूप वयाच्या ११ व्या वर्षीच चेहऱ्यावर तेज व दिव्य अंगकांती विकसित होऊन घर सोडल्यावर पाच वर्षांनी संचारेश्वरांनी पाचलेगांवी प्रवेश केला. त्या वेळचे अभूतपूर्व स्वागत व पुत्रभेटीचा प्रसंग अत्यंत प्रभावीपणे सादर केला आहे. पाचलेगांवी नरसिंह परतले तेव्हाच माधवाश्रम स्वामी तेथे आले. त्यांनी दत्तानंदांनी सांभाळण्यासाठी दिलेल्या वस्तू नरसिंहांना समारंभपूर्वक देऊन वचनातून मुक्त झाल्यावर मुक्तेश्वराच्या मंदिरात मुक्तेश्वराची स्थापना स्वामींच्या उपस्थितीत झाली. ती स्वामींची पाचलेगांवी अखेरची भेट ! यांतून सूचकपणे नरसिंहाचे कार्याचा प्रारंभ झाल्याचे दर्शविले. हे सारे लेखन गुरुकृपेतून व भक्तिप्रेमाने आकारास आल्यामुळे पोथीचा आब हा कायम राखल्याचे दिसून येते. मराठवाड्याबाहेर महाराज पडण्यापूर्वी हिंदूंना बाटविण्याच्या प्रकाराला महाराजांनी कडाडून विरोध केल्याने निजामाने महाराजांना २० वर्षे हद्दपार केल्यावर त्यांच्या विशाल कार्याचे विवेचन करताना श्री. कुळकर्णी लिहितात, </p>
		<p style="color:brown"> 'मराठवाड्याबाहेर गेल्यावर । उसंत न घेती क्षणभर । करती शुद्धि हजारोंवर । बाटविलेल्या हिंदूंची ॥१४-१५। </p> 
		<p> या कार्यास त्यांना अनेकांचे सहकार्य।। मिळाले; परंतु इस्लामीकरणाचे कारस्थान उखडण्यासाठी लष्करी शिक्षण देऊन हिंदू संघटना करण्याचे महाराजांचे कार्य धर्मप्रेम व आक्रमणास प्रतिरोध याचे दर्शन घडविते. महाराजांच्या भूमिगत अवस्थेत राहून केलेल्या कार्याचा तपशील रोमांचकारी तर आहेच, परंतु त्यातून महाराजांचा सावधपणा, खंबीरपणा, कल्पकता व समयसूचकता इ. गुण प्रत्ययास येतात. पुढे महाराजांचा सर्वत्र संचार व नावलौकिक होऊन एक शूर देशप्रेमी, अभ्यासू, पट्टीचा वक्ता, सच्चा धर्माभिमानी, राष्ट्रप्रेमी, योजक, निरपेक्ष समाज सुधारक, अशा विविध भूमिकांमधून केलेले योगदान यामुळे समर्थ रामदास स्वामींचा पुनरावतार झाल्याचे मनोमन प्रत्ययाला येते. एकूण २३ अध्यायांमध्ये श्री. कुळकर्णी यांनी शद्वबद्ध केलेले पाचलेगांवकर महाराजांचे चरित्र अत्यंत प्रभावशाली व प्रासादिक तर आहेच. परंतु कोणताही अभिनिवेश मनी न बाळगता एकेक पदर हळुवारपणे उलगडताना फुलांची एकेक पाकळी ज्या सहजतेने मनाला आनंद, समाधान व संतोष देत उमलते त्याच क्षमतेने श्री. कुळकर्णी यांनी मोठे गुरुसेवा कार्य साधले आहे. शब्दमाधुर्य व शब्दसंग्रह यांची तर प्रचीति वारंवार येते. कुठे थांबायचे हे निश्चित मनोमन बिंबवल्यामुळे प्रत्येक अध्याय हा एखाद्या चलत्पटाप्रमाणे पाचलेगांवकर महाराजांच्या जीवन प्रसंगांचे दर्शन घडवून 'वंदन' करण्यासाठी सहजपणे हात जोडले जातात. </p> 
		<p style="color:brown"> गुरुकृपेचे फलित। साधे कार्य त्वरित । शद्व मधुर करूनी सांगत । व्यक्तिचित्र होई लोभस ।। </p> <p> असे म्हणून श्री. कुळकर्णी यांच्या याप्रासादिक व प्रसादपूर्ण योगदानाबद्दल मनःपूर्वक अभिनंदन करून ही गुरुकृपा अशीच त्यांच्यावर राहून ते अधिक धर्मकार्यास प्रोत्साहित होवोत ही श्री ज्ञानेश्वर माउली चरणी प्रार्थना. </p> 
		<p> श्री ज्ञानेश्वरपदाश्रित  </p>
		<!-- નામી ઓવિદેદેવ ગેડિ  -->
		<p> प.पू. स्वामी गोविंदगिरी (श्री किशोरजी व्यास) कोषाध्यक्ष श्री रामजन्मभूमी मंदीर, अयोध्या धर्मश्री, पुणे. </p>
		<p> (अत्यंत व्यस्ततेतून प. पू. श्री. स्वामीजींनी कृपाशीर्वाद पाठविला त्या बद्दल त्यांचा मी मनःपूर्वक ऋणी आहे. मोहन कुळकर्णी) </p>
		<hr> 
		
		
		<p style="color:red"> ।। शुभेच्छा ! ।। </p>
		<p> श्री. मोहनराव कुळकर्णी यांच्या ओघवत्या शद्वांतून निर्माण झालेले हे काव्य वाचनीय झाले आहे. तसेच राष्ट्रसंत धर्मभास्कर पाचलेगांवकर महाराजांच्या कार्याचा लेखाजोखा मांडणारे आहे. धर्म व राजकारण एकत्र घेऊन लढलेला लढा आपल्या डोळ्यांसमोर उभा करण्यात मोहनराव यशस्वी झाले आहेत. वीर व करुणरसाचा परिपोष करीत माधूर्य, ओज, गेयता, प्रासादिकता या गुणांनी काव्य नटलेले आहे. विषयाला पूरक अशा भाषेचा वापर केला असून, सुलभता आणि सहजता त्यात आहे. लेखकाचा संतसाहित्याचा अभ्यास, भारतीय संस्कृतीचा त्यांना असलेला अभिमान यामुळे काव्याला अधिक वजन प्राप्त झाले आहे. </p>
		<p> पारंपरिक, ओवीचा वापर या लेखनात केला आहे. ज्ञानियांच्या राजाच्या ओवीशी मिळती जुळती ती ओवी आहे. मुक्तछंदाला जवळची ही रचना विषयाला अनुरूप तर आहेच, शिवाय लेखकाला आपले मनोगत अधिक प्रभावीपणे व्यक्त करण्यास मदतही करते. ज्ञानेश्वर, नामदेव, एकनाथ, तुकारामादि संतांचा अभ्यास असल्याने नकळत त्यांचे विचारधन विषयाला सहज आधार देते. सावरकर, विवेकानंदादींचा अभ्यास व प्रवचनांसाठी केलेली साधार तयारीही लेखनात ठायी ठायी दिसून येते. </p>
		<p> लेखकाने ज्ञानेश्वरीच्या पद्धतीने लेखन केले आहे. प्रत्येक अध्यायाच्या सुरुवातील येणारे सद्‌गुरुस्तवन, त्याच्या जोडीला येणारे संतांचे गुणगान अत्यंत मधूर तर आहेच शिवाय उद्बोधकही आहे. संत आणि सदगुरूंचे कार्य वादातित आहे. कुळकर्णीच्या शद्वाशद्वांतून ओथंबणारा गुरूसंदर्भातील भाव मनाला स्पर्श करून जातो. ज्ञानेश्वर माऊलींशी इथे साम्य आहेच, शिवाय गुरुशिष्य संवादही त्यांनी त्याच पद्धतीने घेऊन विषय अधिकच रोचक बनविला आहे. समर्थ रामदास स्वामी हे त्यांचे अत्यंत जिव्हाळ्याचे संतकवी आहे. त्यामुळे ज्ञानेश्वरीच्या पद्धतीचे लेखन जरी असले, तरी दासबोधातील काही दशकांचीही काही ठिकाणी आठवण झाल्याशिवाय राहत नाही. त्यांनी काही समकालीन संतांचाही मागोवा घेतला आहे. संवादांचे वैशिष्ट्य म्हणजे गुरुशिष्य संवाद तर आहेच, शिवाय लेखक-वाचक संवादही आहे. वाचकाला संवादात सामील करून घेऊन विश्वासाने त्यांच्याशी आपल्या आवडत्या व्यक्तिसंबंधात म्हणजेच महाराजांच्या संदर्भात त्यांनी हितगुज केले आहे. राष्ट्रसंत रामदासांची उत्तम पुरुष लक्षणे, संत तुकाबारायांचे पाईकीचे अभंग आणि त्यांचे कार्य आपल्या चरित्रनायकाच्या ठिकाणी कसे आहेत ते सांगण्यात लेखक कमालीचा यशस्वी झाला आहे. </p>
		<p> पोथीचा विषय राष्ट्रसंत पाचलेगांवकर महाराज, मुळातच अत्यंत उद्बोधक, प्रेरणा देणारा विषय आहे, त्यात पुन्हा तो विषय लेखकाच्या अत्यंत श्रद्धेचा व आवडीचा ! आवडत्याची सगळी निरीक्षणे, स्मरणे, श्रृती, स्मृती, उक्तींचा प्रचंड साठाच जवळ, त्यामुळे काय सांगावे आणि काय वगळावे, असा प्रश्न लेखकाच्या समोर नक्कीच असला पाहिजे. काही ठिकाणी त्यांनी आवर घातल्याचे जाणवते. थोडे अधिक विस्तारपूर्वक लिहिले असते, तरी चालले असते. लेखकाने त्याच्या मनावरील महाराजांचा जो अमीट ठसा आहे, तो यथातथ्य सादर केला आहे. महाराजांचे बाल्य, तारुण्य, प्रौढत्व सारेच नेटक्या व नेमक्या शद्वांत आले आहे. </p>
		<p> एक स्वदेशप्रेमी, राष्ट्रभक्त, समाजहितासाठी व्याकुळ विचारवंत, असे महाराज त्यांच्या लिखाणातून सुस्पष्ट दिसतात. मनाचा दृढनिश्चय, ध्येयाप्रत निष्ठा, ठामपणा, प्राणाची बाजी लावण्याची तयारी असणारा पराक्रमी योद्धा त्यांच्या लिखाणातून जाणवतो. हिंदुधर्म व भारतीय संस्कृतीवर असणारी महाराजांची नितांत श्रद्धा लिखाणातून जाणवते इतकेच नव्हे तर धर्ममार्तंड असूनही एकांगी विचारसरणी नसणारा एक विचक्षक तत्त्वज्ञ त्यातून समोर येतो. एक महायोगी जो समाजातील विकृतींचा नाश करण्यास सिद्ध झाला होता. त्या लढ्याचे दर्शन या पोथीत होते. प्रत्यक्ष सहवासात राहिल्याने त्यांचे चालणे, बोलणे, हसणे अनुभवल्याने त्यात एक प्रकारचे चैतन्य जाणवते. कुठेही अट्टहास नाही, आग्रह नाही. 'मनी वसे ते लेखणीत दिसे' असे लेखनाबद्दल म्हणायला हवे. जातीयता नको, अंधश्रद्धा नको, खोट्या रूढी, परंपरांचा त्याग केला पाहिजे, त्यासाठी झटले पाहिजे, असा विचार प्रत्यक्ष जगणारा अंगार म्हणजे महाराज असे पूर्ण वाचल्यावर कळते. मुख्य म्हणजे यज्ञामागील दृष्टिकोन, गुरुचिंतन, संतदर्शन व प्रत्येक अध्यायाची अलौकीक पारमार्थिक फलश्रृती हे सर्व अप्रतिम आहे. </p>
		<p> चरित्र लेखन आणि पोथी यांची सांगड घालून एक नवा पायंडा चरित्र लेखन संदर्भात लेखकाने निर्माण केला आहे. मढेकरांच्या शद्वांत एक नवा 'घाट' इंग्रजीत ज्याला Form असे म्हणतात. निर्माण झाला आहे. चरित्र आणि पोथी यात असे दिसून येते, की, चरित्रविषय आदरणीय असतो, पूजनीय असतो. पोथीत पुढे जाऊन त्याला देवत्व देण्याचा प्रयत्न, चमत्कारांच्या माध्यमातून केला असतो. लेखकाने चमत्कार टाळून व्यक्तिमत्त्व रेखाटले आहे. यातील सद्‌गुरुस्तवन, संतवर्णन यासंदर्भात स्वतंत्र लेख लिहिता येणे सहज शक्य आहे इतके ते सरस आहेत. </p>
		<p> श्री. कुळकर्णी यांच्या इतर ग्रंथांप्रमाणेच हा ग्रंथ वाचकांच्या पसंतीस उतरेल यात शंका नाही. यशस्वी भव ! </p>
		<p> - <strong> डॉ. प्रा. सौ. विद्याताई कावडकर </strong> <br>
		तंत्रनगर, नांदुरा रोड, खामगाव, मो. ९४२२३२४०६५ </p>
		<p> (डॉ. प्रा. विद्याताई कावडकर, 'दत्तजाणवे मला', 'धरा मनी गंध', 'म मराठीचा', 'सीतेचे आत्मकथन' या ग्रंथांच्या लेखिका, सुप्रसिद्ध वक्त्या व सुप्रसिद्ध सामाजिक कार्यकर्त्या आहेत.) </p>	
		<hr>
		
		
		<p style="color:red"> ।। माझे हृद्‌गत ।। </p>
		<p> 'श्री संचारेश्वर चरित्रामृत' लिहिताना माझ्यासमोर सर्वात विश्वसनीय संदर्भग्रंथ जर कोणता असेल, तर तो म्हणजे पस्तीस वर्षे लाभलेला महाराजांचा प्रत्यक्ष आणि प्रदीर्घ सहवास ! जन्मापासूनच महाराजांच्या सहवासात असल्याने महाराज जे मी पाहिले, ऐकले, अनुभवले आणि मला जे समजले ते तसेच्या तसे आपल्यापर्यंत पोचविण्याचे सद्भाग्य या पोथीच्या निमित्ताने मला लाभले ही पू. श्री महाराजांची कृपाच. महाराज खामगांवी असले म्हणजे रोजच्या बौद्धिक वर्गात, सकाळच्या प्रार्थनेत आणि रात्रीच्या सामूहिक उपासनेत त्यांची प्रवचने होत असत. ती सर्व प्रवचने आध्यात्मिक, धार्मिक व राष्ट्रीय विषयांवर असत. परंतु कधी कधी अचानकच त्या प्रवचनात महाराज आपल्या पूर्वायुष्याविषयी बोलू लागत. या वेळेस त्या पूर्वस्मृतींमध्ये ते अक्षरशः रंगून जात. ते सर्व मौलिक क्षण मी अंतःकरणात कोरून ठेवले. इतकेच काय, कित्येकदा श्री महाराजांसोबत प्रवासात जावे लागायचे. त्या प्रवासातील सर्वच घटनांचा चलत् चित्रपट अजूनही मनाच्या पडद्यावर एखाद्या जाणकाराला जसाच्या तसा सुस्पष्ट दिसू शकेल इतका ताजा आहे. ते सर्व अलौकिक सोनेरी क्षण महाराजांच्या कृपेने शद्वांचे रूप घेऊन पोथीच्या पानापानांवर लेखणीच्या माध्यमातून भराभर दृगोच्चर होऊ लागले आणि पाहता पाहता तेवीस अध्यायांचा आणि जवळ जवळ दोन हजार ओव्यांचा हा वाक्यज्ञ सफल-संपूर्ण झाला. पू. महाराजांच्या शद्वांत सांगायचे तर 'वाक्सेवेच्या एका अनुष्ठानाचे समापन झाले' आणि माझ्यापुरते बोलायचे, तर या लिखाणामुळे महाराजांच्या घनिष्ट सहवासाचा मला पुनश्च लाभ झाला. श्री संचारेश्वर चरित्रामृताच्या मानससरोवरात मनसोक्त डुंबायला मिळाले. तसाच लाभ या ग्रंथाच्या पारायणाने आपल्या सर्वांना मिळेल, अशी माझी विनम्र खात्री आहे. </p>
		
		<p> राष्ट्रसंत, धर्मभास्कर नरसिंह संचारेश्वर पाचलेगावकर महाराजांनी दि. १६ ऑगस्ट १९८६ शनिवार रोजी आपल्या देहाचे निर्माल्य श्री मुक्तेश्वर माऊलीच्या साक्षीने मातृभूमीच्या चरणी समर्पित केले. दि. ८ नोव्हेंबर १९१२ रोजी दीपावलीच्या शुभमुहूर्तावर पांचलेगांवी धर्मसंस्थापनेसाठी, समाजसेवेसाठी आणि राष्ट्रोत्थानासाठी पेटलेले हे यज्ञकुंड ७४/७५ वर्षांनी श्रावण शुद्ध एकादशीच्या शुभमुहूर्तावर शांत झाले. स्वधर्म आणि स्वराष्ट्रासाठी संपूर्णपणे समर्पित झालेले ते एक महान व्यक्तिमत्व होते. अद्भुत, अप्रतिम अनिर्वचनीय अशा तेजःपुंज व्यक्तिमत्त्वाचे ते धनी होते. हिमालयाची निष्कलंक उत्तुंगता, सागराचे गांभीर्य आणि आकाशाची सर्व समावेशकता त्यांचे ठायी सामावलेली असल्याने ज्ञानी-अज्ञानी, श्रीमंत-गरीब, स्पृश्य-अस्पृश्यादि सर्वच समाजाला महाराजांनी आपल्या कवेत सामावून घेतले होते. महाराजांचे व्यक्तिमत्त्व जेवढे अद्भुत होते, तेवढेच त्यांचे वक्तृत्व जादूई होते. महानगरामध्ये, छोट्या शहरांमध्ये, त्याचप्रमाणे मागासलेल्या खेड्यांमध्ये हजारो लोकांसमोर झालेली त्यांची व्याख्याने मी ऐकलेली आहेत. समोरील श्रोत्यांची नाडी ओळखून त्यांच्याच भाषेत बोलून ते त्यांच्याशी समरस होऊन जात असत. गर्दीत ते कधीच वाहून गेले नाहीत, तर आपल्या अलौकिक वाक्शक्तीने गर्दीला ते खिळवून ठेवीत असत. महाराजांच्या वक्तृत्वाने मंत्रमुग्ध झालेल्या अशा शेकडो सभांचा मी साक्षीदार आहे, याचा मला सार्थ अभिमान वाटतो. या संचारेश्वर चरित्रामृताचा आस्वाद घेताना आपल्यालाही असाच अभिमान वाटेल, अशी माझी विनम्र खात्री आहे. </p>
		
		<p> कै. श्री गजाननराव तळणीकर गुरुजी, संचारेश्वर कन्या कै. लीलाबाई कुळकर्णी, कै. श्री. नानाजी जोशी, सौ. मम्मी ऊर्फ मातुःश्री पिसोळकर, पुणे, श्री. अमृतराव देशमुख, नांदेड, श्री. सुरेशराव धारवाडकर, परभणी, श्री. माधवराव
		उंडे, पुणे, प्रा. श्री. सुरेश सावंत, नांदेड, कै. सौ. सुभद्रा शिंगरूप, कै. श्री. जनार्दन शेजवळ, मुंबई, श्री. दत्तात्रेय जोशी, ताडलिंबेकर, परभणी, कै. श्री. नारायणराव (अप्पासाहेब) देशपांडे, अनसिंग, श्री. विजय कोठारे, मुंबई, शाहीर भगवान बाळाजी चव्हाण, मुंबई या व अशा अनेक मान्यवरांनी पू. श्री महाराजांचे विविध अंगांनी चरित्र लिहिले. कोणी पद्यात तर कोणी गद्यात लिहिले. त्यांचा मी मनःपूर्वक ऋणी आहे. इतक्या सर्वांनी महाराजांवर लिहिले असताना त्यात अजून एका पोथीची भर कशाला, असा प्रश्न कुणाला पडेलही. परंतु यासंदर्भात माझे तर म्हणणे असे आहे, की पू. श्री महाराजांवर अजून शेकडो ग्रंथ लिहिले जावेत. नवनवीन प्रतिभावंतांनी महाराजांच्या चरित्र महोदधित उड्या मारून व खोलवर जाऊन तेजस्वी व अलौकिक अशी अगणित रत्ने बाहेर काढावीत. इतके झाल्यावरही महाराजांचे चरित्र परिपूर्ण झाले, असे कुणालाही म्हणता येणार नाही, असे मी स्वानुभवाने सांगू शकतो. कारण दीड-दोन हजार ओव्या लिहून झाल्यातरी मला असे वाटते, की अजून बरेच काही लिहायचे राहून गेले आहे. </p>
		<p>  या पोथीच्या जडणघडणीत मला विविध क्षेत्रातील महनीय व्यक्तींचे सहकार्य लाभले. प. पू. श्री. श्री. द. देशमुख ऊर्फ सद्‌गुरू डॉक्टर काका, पू. समर्थभक्त श्री सुनीलजी चिंचोळकर, प्रा. डॉ. सौ. विद्याताई कावडकर या सर्वांनी या ग्रंथाला नुसत्या शुभेच्छा व शुभाशीर्वादच दिले नाहीत, तर हा ग्रंथ निर्दोष होण्यासाठीही मोलाचे सहकार्य केले. त्यांचा मी ऋणी आहे. माझे स्नेही खामगावचे श्री. सुरेश कांडेकर व श्री रवींद्र कुळकर्णी सुनगावकर, मालेगाव (वाशीम) चे प्रा. श्री. गोविंदभाऊ पुरोहित, माझे परमस्नेही वाशीमचे प्रा. ह.भ.प. श्रीराम रोडे, माझे पुण्याचे स्नेही श्री चंद्रकांत शहासने, श्री हृषीकेश गोविंद रत्नपारखी, नांदेड, माझे स्नेही व खामगाव अर्बन बँकेचे अध्यक्ष श्री. आशिष चौबिसा, शिरसोली येथील संपूर्ण खलसे परिवार, आमच्या आश्रमातील जुन्या पिढीतील एकमेव असलेल्या श्रीमती इंदूकाकू कुळकर्णी, माझी पत्नी सौ. तेजस्विनी कुळकर्णी (पाचलेगांवकर), श्री. सतीशराव हरदास परभणी, श्री हृषीकेश आणि योगेश श्यामराव कुळकर्णी, ब्रह्मपुरीकर, नाशिक व औरंगाबाद, श्री मोहनराव व सौ. मीराबाई आटोळे, पुणे या सर्वांनी वारंवार पोथी वाचून संहिता सर्वांगसुंदर केली. त्यांचे आभार कोणत्या शद्वाने मानावे. तसेच व्हाईट माऊसचे संगणक तज्ज्ञ श्री. दिलीप शं. कुलकर्णी, स्वानंद प्रिंटर्सचे श्री. संजय भंडारे यांनी केलेले परिश्रम हा ग्रंथच आपल्याला सांगेल. त्याच प्रमाणे या ग्रंथाचे चित्रकार श्री. चंद्रशेखर जोशी, पुणे यांनी तर या श्री संचारेश्वर चरित्रामृताला आपल्या दैवी कुंचल्याने एक वेगळाच आयाम प्राप्त करून दिला. 'आनंदाचे डोही आनंद तरंग' असेच हे झाले. ही सर्व महनीय व्यक्तिमत्त्वे आभाराच्या कक्षेत येतच नाहीत, तरी त्या सर्वाचा मी ऋणी आहे.  </p>
		<p> आता ज्यांच्या उदार दातृत्वामुळे हे 'श्री संचारेश्वर चरित्रामृत' मी आपल्यापर्यंत पोहचवू शकलो ३०/३५ रंगीत व सुरेख चित्रे असलेली आणि चार रंगात छापलेली ही पोथी केवळ शंभर रुपयांत आपल्या हाती देऊ शकलो याचे श्रेय ज्यांना आहे त्यांचा नामोल्लेख करणे हे माझे परम कर्तव्य असले तरी त्या दानशूरांनी तसे करण्यास, त्यांची नावे प्रसिद्ध करण्यास सुस्पष्ट व आग्रही नकार दिल्यामुळे ते धाडस मी करूं शकलो नाही. त्या महान दात्यांचा मी सदैव ऋणी राहीन. पू. श्री सद्गुरू माऊली त्यांना निरामय आनंदी उदंड आयुष्य देवो हीच प्रार्थना करून माझे हृदगत् थांबवतो. </p>
		<p> - <strong> मोहन कुळकर्णी (पाचलेगांवकर), </strong> खामगांव, मो. ९४२२१८२७५१, ८८०६०५०९८८ </p>
		<p> ।। जय जय रघुवीर समर्थ ।। </p>
		<hr>
		
		
		<p style="color:red">।। या पोथीचे पारायण असे करावे ! ।।</p>	
			<ul>
				<li> <p align="left" > पू. श्री महाराजांनी चतुर्दशीला अवतार घेतला व एकादशीला देह ठेवला. या दोन्ही तिथींना आपण एका दिवसाचे पारायण करू शकतो किंवा सोमवारी, गुरूवारी सुद्धा आपण एक दिवशीय पारायण करू शकतो. </P> </li>
				<li> <p align="left" >तीन दिवसांचे पारायण करायचे असल्यास पहिल्या दिवशी सात, दुसऱ्या दिवशी नऊ व तिसऱ्या दिवशी सात अध्याय वाचावेत. </P> </li>
				<li> <p align="left" >पारायण करण्यापूर्वी शुचिर्भूत होऊन, घरातील दैवतांचे पूजन करून खालील क्रमाने पारायणास प्रारंभ करावा. </P> </li>
				<li> <p align="left" >सुरवातीस 'श्री गुरू संचारेश्वर स्वामी नरसिंह चरणी नमनाला' या आर्या म्हणाव्या. </P> </li>
				<li> <p align="left" >नंतर भूतशुद्धिसहित उपासना करावी. उपासना होताच </P> </li>
				<li> <p align="left" >संचारेशा तव शरणम् हे स्तोत्र म्हणून 'संचारेश्वर बावनी' म्हणावी व लगेच पोथी पारायणास प्रारंभ करावा. पारायण शांतपणे करावे. </P> </li>
				<li> <p align="left" >पारायण होताच श्री सद्‌गुरू अष्टोत्तरशत नामावली म्हणून पू. श्री महाराजांची आरती म्हणावी व पसायदाना नंतर सर्वांना तीर्थप्रसाद द्यावा. </P> </li>
				<li> <p align="left" >इच्छा असल्यास सत्पात्री अन्नदान करावे. जमल्यास रक्तदान करावे व मरणोत्तर नेत्रदानाचा संकल्प करावा. सामूहिक पारायण केल्यास सामूहिक श्रमदान, सामूहिक वृक्षारोपण करावे. जेणेकरून महाराज सुप्रसन्न होतील. </P> </li>
				<li> <p align="left" >पारायण 'सद्‌गुरू भक्ति परायण' होण्याकरिता करावे. मग मागण्या सारखे काहीच राहणार नाही. कारण सद्‌गुरूच समर्थ दाते आहेत.  ते न मागताही आपल्याला आपल्या कल्याणाचेच भरपूर देतील अशी श्रद्धा ठेवावी. </P> </li>
				<li> <p align="left" > पू. श्री संचारेश्वर माऊलीचा पुढील संदेश निरंतर स्मरणात असावा. </P> </li>
				<li> <p align="left" > न होत गुरुची पूजा गुरूस माळ घालूनीया । न होत गुरूची पूजा गुरुस गंध लावूनीया ।। पूजा गुरुची होतसे वचनी त्यांचीये भावना । तसेच जगी वागणे की प्राण जावो क्षणा ।।  </P> </li>
				<li> <p align="left" > ।। जय जय रघुवीर समर्थ ।। </P> </li>
			</ul>
		<hr> 	
				
		<p style="color:red">।। भूतशुद्धि।। </p>
		
		<p> परे पूर्ण चिदाकाशे निर्विकल्पे निरंजने । सर्वभूतलयं दृष्ट्रा भूतशुद्धिः प्रजायते <br> ।।१।।  </P>
		<p> अहमेके इदं सर्वं सचराचरमेव च । इति ज्ञात्वा शरीरेऽस्मिन् प्राण- धारणमुच्यते <br> ।।२।। </P>
		<p> ॐ प्राणोपानव्यानोदानसमाना मे शुध्यन्ताम् । ज्योतिरहं विरजा विपाप्पा भूयासं स्वाहा <br> ।।३।।  </P>
		<p> ॐ वाङ्मनश्चक्षुः श्रोत्रजिह्वा घ्राणरेतो बुद्ध्याकृतिःसंकल्पा में शुध्यन्ताम् । ज्योतिरहं विरजा विपाप्मा भूयासं स्वाहा <br> ।।४।। </P>
		<p> ॐ त्वक्चर्ममांसरुधिरमेदोमज्जास्नायवोऽस्थी मे शुध्यन्ताम् । ज्योतिरहं विरजा विपाप्मा भूयासं स्वाहा <br> ।।५।।  </P>
		<p> ॐ शब्दस्पर्शरूपरसगन्धा मे शुध्यन्ताम् । ज्योतिरहं विरजा विपाप्मा भूयासं स्वाहा <br> ।।६।। </P>
		<p> ॐ पृथिव्यापस्तेजोवायुः आकाशा मे शुध्यन्ताम् । ज्योतिरहं विरजा विपाप्मा भूयासं स्वाहा <br> ।।७।। </P>
		<hr>
		
		<p style="color:red">।। उपासना ।। </p>
		<p> आदौ ब्रह्मा मध्ये विष्णुः । अंते देवः सदाशिवः । मूर्तित्रयस्वरूपाय । दत्तात्रेय नमोऽस्तु ते <br> ।।१।।  </P>
		<p> भोगालयाय भोगाय । योगयोग्याय धारिणे । जितेन्द्रिय जितज्ञाय । दत्तात्रेय नमोऽस्तु ते <br> ।।२।।  </P>
		<p> दिगम्बराय दिव्याय । दिव्यरूपधराय च । सदोदितपरब्रह्म । दत्तात्रेय नमोऽस्तु ते <br> ।।३।।  </P>
		<p> अवधूत सदानन्द । परब्रह्मस्वरुपिणे । विदेहदेहरूपाय। दत्तात्रेय नमोऽस्तु ते <br> ।।४।। </P>
		
		<p style="color:red"> ।। अवधूतचिंतन श्री गुरुदेव दत्त ।। <p>
 
		<p> ॐ  द्रा  ध्रां   हुं अंगुष्टाभ्यां नम: </p>
		<p> ॐ  तं   रं  तर्जनीभ्यां नम: </p>
		<p> ॐ  त्रं   क्षं  मध्यमाभ्यां नम: </p>
		<p> ॐ  अं  नं  अनामिकाभ्यां नम: </p>
		<p> ॐ   वं  थं  कनिष्ठिकाभ्यां  नम: </p>
		<p> ॐ   द्रां  पिं  करतलकर‌पृष्ठाभ्यां नम: </p>
		<p> ॐ   द्रां  ध्रां   हुं ह्रदयाय नम: </p>
		<p> ॐ   तं   रं  शिरसे स्वाहा </p>
		<p> ॐ   त्रं   क्षं शिखायै वषट् </p>
		<p> ॐ   अं  नं  कवचाय हुं </p>
		<p> ॐ   वं  थं  नेत्रत्रयाय वौषट् </p>
		<p> ॐ   द्रां पिं अस्त्राय फट् </p>
		<p> ॐ आदिरुपाय विद्महे ।  अनादिरुपाय धीमहि। तन्नो दत्त प्रचोदयात् । </p>
		<p> ॐ ॐ‌ ॐ दं बं तं दत्ताय नम: ॐ ॐ ॐ सिध्दाय नम:  </p>
		<p> दिगंबर त्रिगुणात्मक नारायणं निरंजन योगेश्वरं अनादिनाथ सर्वव्यापि योगिनं हं सकलेश्वर चिन्मयं ज्योतिरुपं निराधारं सोहं ब्रह्म सनातनम् । </p> 
		<p>  घोररुपं महाघोरं अष्टांगयोगसिद्धिसिद्धेश्वरम् ।  <p>
		<p> ॐ नमो भगवते दत्तात्रेयाय विष्णवे गुरुपरमात्मने वासुदेवाय नमोस्तुते ।  </p> 
		<p> ॐ नमो त्रयमूर्तये रुद्राय त्रैलोक्याधिपतये जितेन्द्रियाय सनातनाय नमोस्तु ते ।।  
		<p style="color:brown"> - ॐ नमो महासिद्धाय स्वाहा - </p>
		<p> (ह्या मंत्राचा जप बारा वेळा वैखरीने व बारा वेळा पश्यंतीने करावा.) </p>
		<p> 卐 卐 卐 卐 卐 <br> </p>	
	
	
    </div>
     	 <div class="btn-group" style="width:100%">
		<button style="width:33.3%" onclick="goToChapterPagePrastavana()"> ◀◀ </button> 
		<button style="width:33.3%" onclick="goToHome()"> 🏠 </button>  
		<button style="width:33.3%" onclick="goToChapterPage0()"> ▶▶ </button>   
	</div>	   
    </div>

    <script src="../js/script.js"></script>
</body>
</html>
