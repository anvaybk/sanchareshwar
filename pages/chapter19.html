<!DOCTYPE html>
<html lang="en">
<head>
<!-- Google tag (gtag.js) -->
<script async src="https://www.googletagmanager.com/gtag/js?id=G-XKHEQM95ZQ"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XKHEQM95ZQ');
</script>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
	<meta name="description" content="श्री संचारेश्वर चरित्रामृत च्या १९ व्या अध्यायात महाराजांचे मातेसमोर असलेले प्रेम आणि आदर दर्शविले आहे. या अध्यायात मातेसोबतचे त्यांचे संवाद, भक्तिमय वृतांत आणि मातृभक्तीची महती प्रस्तुत केली आहे. The 19th chapter of 'Shri Sanchareshwar Charitramrut' reveals Maharaj's profound love and respect for his mother. This chapter highlights his dialogues with her, devotion, and the significance of maternal devotion in spiritual life.">
	<meta name="keywords" content="श्री संचारेश्वर, मातृभक्ति, आईची महिमा, महाराजांचे प्रेम, खामगाव, तुळजापुरी, नवस, पुरणपोळी, संताची कथा, धर्म, मातृकृपा, भारतीय संस्कृती. Shri Sanchareshwar, Maternal Devotion, Mother's Glory, Maharaj's Love, Khamgaon, Tuljapur, Vow, Puran Poli, Saints' Stories, Religion, Motherly Grace, Indian Culture.">
	<meta name="author" content="Anvay B Kulkarni">
    <meta property="og:title" content="श्री संचारेश्वर चरित्रामृत - मातृभक्ती : अध्याय १९ | महाराजांचे मातेसमोर प्रेम आणि आदर. Shri Sanchareshwar Charitramrut - Maternal Devotion: Chapter 19 | Maharaj's Love and Respect for His Mother">
    <meta property="og:description" content="श्री संचारेश्वर चरित्रामृत च्या १९ व्या अध्यायात महाराजांचे मातेसमोर असलेले प्रेम आणि आदर दर्शविले आहे. या अध्यायात मातेसोबतचे त्यांचे संवाद, भक्तिमय वृतांत आणि मातृभक्तीची महती प्रस्तुत केली आहे. The 19th chapter of 'Shri Sanchareshwar Charitramrut' reveals Maharaj's profound love and respect for his mother. This chapter highlights his dialogues with her, devotion, and the significance of maternal devotion in spiritual life.">
    <meta property="og:image" content="https://anvaybk.github.io/sanchareshwar/images/SM-Granth-Vachan-Icon-60x60.png">
    <meta property="og:url" content="https://anvaybk.github.io/sanchareshwar/pages/chapter19.html">
    <meta name="twitter:card" content="summary_large_image">
    <meta name="twitter:title" content="श्री संचारेश्वर चरित्रामृत - मातृभक्ती : अध्याय १९ | महाराजांचे मातेसमोर प्रेम आणि आदर. Shri Sanchareshwar Charitramrut - Maternal Devotion: Chapter 19 | Maharaj's Love and Respect for His Mother">
    <meta name="twitter:description" content="श्री संचारेश्वर चरित्रामृत च्या १९ व्या अध्यायात महाराजांचे मातेसमोर असलेले प्रेम आणि आदर दर्शविले आहे. या अध्यायात मातेसोबतचे त्यांचे संवाद, भक्तिमय वृतांत आणि मातृभक्तीची महती प्रस्तुत केली आहे. The 19th chapter of 'Shri Sanchareshwar Charitramrut' reveals Maharaj's profound love and respect for his mother. This chapter highlights his dialogues with her, devotion, and the significance of maternal devotion in spiritual life.">
    <meta name="twitter:image" content="https://anvaybk.github.io/sanchareshwar/images/SM-Granth-Vachan-Icon-60x60.png">
    <!-- <link rel="stylesheet" href="https://anvaybk.github.io/sanchareshwar/css/styles.css"> -->
	<link rel="stylesheet" href="../css/styles.css">
    <!-- <link rel="stylesheet" href="https://anvaybk.github.io/sanchareshwar/css/homestyles.css"> -->
	<link rel="stylesheet" href="../css/homestyles.css">
   <!-- <link rel="stylesheet" href="https://cdnjs.cloudflare.com/ajax/libs/font-awesome/6.0.0-beta3/css/all.min.css"> -->
    <link rel="manifest" href="../manifest.json">
    <link rel="apple-touch-icon" sizes="180x180" href="images/apple-touch-icon.png">
    <link rel="icon" type="image/png" sizes="32x32" href="images/favicon-32x32.png">
    <link rel="icon" type="image/png" sizes="16x16" href="images/favicon-16x16.png">	
    <link rel="icon" type="image/x-icon" href="favicon.ico">	
  <title> श्री संचारेश्वर चरित्रामृत - श्री संचारेश्वरांची मातृभक्ति  : अध्याय १९ वा </title> 
</head>
<body>
    <div class="container-heading" oncontextmenu="return false;">
        <h1> ।। अध्याय १९ वा ।। </h1>
		<!-- श्री संचारेश्वर चरित्रामृत - श्री संचारेश्वरांची मातृभक्ति : अध्याय १८ वा -->
        <div class="chapter-content" oncontextmenu="return false;"> 
		
		<!-- <div> <p>
	         <tr>
               <td> <audio controls controlsList="nodownload" oncontextmenu="return false;">
               <source src="../audios/Sanchareshwar-Adhyay-19.mp3" type="audio/mp3">
					</audio>
				</td>
			</tr>  
		</div> -->
	
		<p style="color:red"> श्री संचारेश्वर चरित्रामृत - श्री संचारेश्वरांची मातृभक्ति </p>
		
		<p> ।। ॐ श्री मन्महागणाधिपतये नमः ।। <br> श्री गुरुभ्यो नमः ।। <br> श्री कुलदेवता तुळजाभवान्यै नमः ।।  </p>
   
      	<p> ।। श्री श्रीपाद श्रीवल्लभश्री नृसिंह सरस्वती दत्तात्रेयाय नमः । </p> 
   
        <p> ।। श्री मुक्तेश्वराय नमः ।। <br>  श्री संचारेश्वराय नमः ।। <br>  श्री मातृपितृभ्यो नमः ।। </p> 
		
		<p> संत असो की असो नरवीर । आईच वाटे त्यांना थोर । परब्रह्म परमेश्वराचेही अवतार । विनम्र असती मातेजवळी <br>।।१।। </p> 
		<p> सापत्न माता कैकेयीनी । दिले वनात पाठवुनी । तरीही तिचा प्रभुरामचंद्रांनी । केला नसे अनादर  <br> ।।२।। </p> 
		<p> परब्रह्म परमेश्वराचा कान । मातेशिवाय धरू शके कोण । कृष्णालाही ठेवितसे बांधून । यशोदा माता उखळाशी  <br> ।।३।। </p> 
		<p> आद्य जगद्‌गुरु आचार्य शंकर । जे रुद्राचा अंशावतार । तेही आपल्या मातेसमोर । लेकरासारखेच वर्तती  <br> ।।४।। </p> 
		<p> समर्थ म्हणती धन्य ते जन । जे मायबापाचे करती भजन । पुढे सांगती निक्षून । आईसारखी माया कुठे  <br> ।।५।। </p> 
		<p>  हिंदुनृसिंह शिवराय छत्रपति । जिजाईलाच दैवत मानती । वर्ण जाताच मातेची महती । वेदही जातील थकोनी  <br> ।।६।। </p> 
		<p>  सर्वांना दर्शन देण्या निरंतर । आई होऊनच या धरेवर । येतसे परब्रह्म परमेश्वर । ऐसे संत सांगती  <br> ।।७।। </p> 
		<p> मायबाई म्हणजे महाराजांच्या आई । जरी नाव त्यांचे कृष्णाबाई। तरी सर्वचि त्यांना मायबाई। ऐसे आदराने संबोधिती  <br> ।।८।। </p> 
		<p> पाचलेगांवच्या पावन भूमीत । कुळकर्णी पांडे कुळात । प्रभाती कृष्णाईच्या कुशीत । वंश सूर्य प्रगटला  <br> ।।९।।</p> 
		<p>  मायबाईंचे अनंत उपकार । ज्यांनी प्रसविला संचारेश्वर । म्हणोनिच मायबाईंना नमस्कार । वारंवार करावा सर्वांनी  <br> ।।१०।। </p> 
		<p> अशा ह्या मायबाईंवरी महाराजांचे । अतिशय प्रेम होते आदराचे । मायबाई खामगावी असतानाचे । जे पाहिले ते सांगतसे  <br> ।।११।। </p> 
		<p> मायबाईंचाही महाराजांवरी। जीव असे परोपरी । पृथ्वीमोलाचे हे रत्नभारी । माझे म्हणे लेकरू असे  <br> ।।१२।। </p> 
		<p> मातेच्या सहवासाची संधी । सोडत नसत महाराज कधी । वेळात वेळ काढून आधी । बसती येवोनि जवळ  <br> ।।१३।। </p> 
		<p> कधीही दौऱ्यावरुनी आल्यावर । आधी मातेला नमस्कार । तिची विचारपूस केल्यावर । नमस्कार घेती इतरांचे  <br> ।।१४।।</p> 
		<p>  काय माय तू बरी आहे ना । काही तुजला कमी नसेना। माय म्हणे तू असतांना । काय मजला कमी असे <br> ।।१५।। </p> 
		<p> असो कोणी मोठा कितीही। आई जवळी तो लहानचि होई । जवळ घेवोनि म्हणती मायबाई । लेकरा किती सुकलास <br> ।।१६।। </p> 
		<p> महाराजांचे नावच संचारेश्वर । सदैव फिरस्तीच राहणार । असे किती दिवस बसणार। माते जवळी निवांत ते <br> ।।१७।। </p> 
		<p> परंतु खामगाव सोडताना । महाराज जायचे दर्शना । स्पर्श करोनि मातृचरणा । आशीर्वाद घेती ममतेचे <br> ।।१८।। </p> 
		<p> कधी कधी घाई घाईत । तसेच महाराज निघून जात । परंतु लगेच थोड्या वेळात । येती पुन्हा परतोनि <br> ।।१९।। </p> 
		<p>  मातेच्या जवळी जाऊन बसती । न भेटता गेलो म्हणती । नमस्कार करोनिच निघती । महाराज पुनश्च प्रवासाला <br> ।।२०।। </p> 
		<p> महाराजांचा हा आदर्श खरोखर । घेतला सर्व मुलांनी जर । आशीर्वाद मिळतील भरपूर । मातृशक्तीचे तयांना <br> ।।२१।। </p> 
		<p>  मायबाईंनी तुळजाभवानीला । एक नवस असे बोलला । तो महाराजांनी कसा फेडला । कथा ऐकावी आता ही <br> ।।२२।। </p> 
		<p> मायबाई बोलल्या जगदंबेला। तेव्हाच खायीन मी पुरणपोळीला । जेव्हा आणील चारही पुत्राला । माते तुझ्या चरणावरी <br> ।।२३।।</p> 
		<p>  मायबाईंना पोळी पुरणाची । फारच फार आवडायची । परंतु दिली सोडून नवसाची । पूर्तता होई पावेतो <br> ।।२४।।</p> 
		<p>  महाराज अप्पासाहेब आणि अण्णा । सर्वांत लहान नागेश ऊर्फ नाना । ऐशा माझ्या चार लेकरांना । नेईन जेव्हा तुळजापुरी <br> ।।२५।। </p> 
		<p> तेव्हाच खाईन मी पुरण । अन्यथा तशीच मरेन । ऐसा नवस बोलून । बसल्या होत्या मायबाई <br> ।।२६।। </p> 
		<p> अप्पासाहेब अण्णा आणि नाना । केव्हाही तयार असती येण्या । महाराजांचे मात्र जमेना । तुळजापुरी येण्याचे <br> ।।२७।। </p> 
		<p>  शेवटी मायबाई गेल्या देवाघरी । नवस ठेवून माघारी । लताबाईला म्हणती पोरी । तू पुरणा खाऊ नको <br> ।।२८।।</p> 
		<p>  चौघा भावांचे तुळजापुरी । जाणे होणार नाही तोवरी । पुरणपोळीचा मोह आवरी। नवस पुढे चालवी तू <br> ।।२९।। </p> 
		<p> माझ्या मातेने देता होकार । मायबाईंना झाला आनंद अपार । म्हणती सुनबाई भले होणार । तुझे सर्वथा सर्व काळी <br> ।।३०।। </p> 
		<p>  ऐसी अनेक वर्षे गेल्यावर । योग आला एक सुंदर। महाराज खामगावी आल्यावर । खोलीत आले अचानक <br> ।।३१।। </p> 
		<p>  काकूस म्हणती पोळी कर । पुरणाचीच आता सत्वर । मला खावीशी वाटते पोटभर । झाल्यावरी बोलावावे <br> ।।३२।।  </p> 
		<p> स्वयंपाक पूर्ण झाल्यावर । पुनश्च येती संचारेश्वर। म्हणती सारेच बरोबर । बसू आपण पंगतीला <br> ।।३३।।  </p> 
		<p> महाराजांची आज्ञा ऐकून । काकूही बसली संकोचून । मी अण्णा आणि नवीन । बसलो सोबत महाराजांच्या <br> ।।३४।।  </p> 
		<p> पाहुनि काकूच्या पात्राला । महाराज विचारती तिला । का न घेशी पुरणपोळी खाण्याला । जशी सर्वांना वाढली असे <br> ।।३५।।  </p> 
		<p> ऐसे विचारताच महाराजांनी । सारीच सांगितली काकूनी । मायबाईच्या नवसाची कहाणी । ऐकती महाराज शांतपणे <br> ।।३६।।  </p> 
		<p> सासूबाईंनी ऐसा नवस । मला सांगितला फेडण्यास । म्हणून पुरणपोळी खाण्यास । घेतली नसे मी वाढून <br> ।।३७।।  </p> 
		<p> काकू म्हणे महाराजांना । तुम्ही अप्पासाहेब हे आणि नाना। जोवरी जाणार नाही दर्शना । नवस कैसा फिटेल हा <br> ।।३८।।  </p> 
		<p> महाराज म्हणती हे कैसे झाले । मातेस तैसेचि जावे लागले । आता लगेच पाहिजे फेडले । मायबाईच्या नवसाला <br> ।।३९।।  </p> 
		<p> एक तर नवस बोलूच नये । बोलल्यावरी तैसा ठेवू नये । मिथ्यत्व वचना आणू नये । बोलले ते करावे सत्वरी <br> ।।४०।।  </p> 
		<p> महाराज सांगती अण्णाला । मी जातो आता नांदेडला । मी दिलेल्या दिवसाला । यावे तुम्ही तुळजापुरी <br> ।।४१।।  </p> 
		<p> मी नांदेडहून तिथे येतो । नवस मातेचा फेडतो । अण्णा म्हणती आम्हीही पोचतो । तीनही बंधू तुळजापुरी <br> ।।४२।।  </p> 
		<p> आत्ता मजला सारे कळले । महाराज असे का वागले । मधुमेह असूनही का म्हणाले । करा पुरणाचा स्वयंपाक <br> ।।४३।। </p> 
		<p> अप्पासाहेब अण्णा आणि नाना । दुर्गाकाकू आणि इंदुकाकूंना । आमचे सर्वच कुटुंबीय म्हणाना । पोचलो सारे तुळजापुरी <br> ।।४४।।  </p> 
		<p> नांदेडहून सुधाकर टाक आणि उत्तरवार । आणती महाराजांना सत्वर । झाला सर्व कार्यक्रम सुंदर । मायबाईंचा नवस फेडण्याचा <br> ।।४५।।  </p> 
		<p> इथेच सांगतो एक घटना । महाराज कैदेत असताना । भेटण्याची इच्छा मायबाईंना । होती महाराजांना कशी <br> ।।४६।। </p> 
		<p> भारताला स्वातंत्र्य मिळाल्यावर । महाराज होती भावविभोर । परिश्रमांचा झात्ना परिहार । स्वातंत्र्यातील श्वासोच्छ्‌वासाने <br> ।।४७।।  </p> 
		<p> परक्या राजसत्तेच्या काळात । जावे लागले कारागृहात । नसे श्रींना खेद ना खंत । सहन केल्या छळ यातना <br> ।।४८।।  </p> 
		<p> परंतु आपल्या स्वतंत्र देशात । जावे लागेल कारागृहात । हे पाहिलेही नव्हते स्वप्नात । कधीही आपल्या महाराजांनी <br> ।।४९।। </p> 
		<p>  महात्मा गांधीच्या वधानंतर। खवळले भारत सरकार । अटकसत्र सुरू झाले भयंकर । पकडू लागले ज्याला त्याला <br> ।।५०।।  </p> 
		<p> जे त्यांचे प्रतिस्पर्धी होते । किंवा त्यांच्या विचाराचे नव्हते । अशा देशभक्तांना सोडत नव्हते। सरकार ह्या निमित्ताने <br> ।।५१।।  </p> 
		<p> स्वातंत्र्यवीर सावरकर । यांनाही पकडले सत्वर । गांधी हत्येच्या आरोपाचे डांबर । फासले त्यांच्या तोंडाला <br> ।।५२।।  </p> 
		<p> पुढे ते निर्दोष सुटले । न्यायालयाने ताशेरे ओढले । जणू सरकारला बजावले । अशी सूडबुद्धी ठेवू नये <br> ।।५३।।  </p> 
		<p> अशा वातावरणात सरकारने । दाखवून काही क्षुल्लक कारणे । अडकविले महाराजांना जबरदस्तीने । आणि टाकले कैदेत <br> ।।५४।।  </p> 
		<p> जर त्या वेळी टिळक असते । त्यांनी अग्रलेख लिहिले असते । आणि ठणकावून विचारले असते । सरकारला डोके आहे काय <br> ।।५५।।  </p> 
		<p> लोकक्षोभ जाणुनि सरकार। महाराजांना फिरवी वारंवार । बुलडाणा नागपूर रायपूर । ठेविती इथे काही काळ <br> ।।५६।।  </p> 
		<p> महाराज कैदेत असतानां । भेटू न शकती कुणी त्यांना । परंतु बंधू म्हणून अण्णांना । होती भेटीची सवलत <br> ।।५७।।  </p> 
		<p> अण्णा भेटले असता बुलडाण्याला । महाराज सांगती अण्णाला । पुढच्या वेळी मातेला । आणावे अवश्य सोबत <br> ।।५८।।  </p> 
		<p> पुढील महिन्यात असे कळले। महाराजांना नागपूरला नेले । तिथे अण्णा घेऊन गेले । मायबाईला महाराजांच्या भेटीला <br> ।।५९।।  </p> 
		<p> पोलिस विचारती दटावून । तुम्ही महाराजांचे बंधू कशावरून । परंतु दादापूता करून। अण्णा घेती भेटीला <br> ।।६०।।  </p> 
		<p> मातेची भेट झाली म्हणून। महाराज गेले आनंदून । घेती आदरे दर्शन । काय तो प्रसंग वर्णावा <br> ।।६१।।  </p> 
		<p> असे हे आदर्श मातृप्रेम । महाराजांनी ठेविले असे जपून। जरी असले धकाधकीचे जीवन । तरी मातेला न विसरती <br> ।।६२।।  </p> 
		<p> अशीच एक घटना सुंदर । सांगतसे तुम्हा मनोहर । तुळजापुरी जाण्या अगोदर । घडली असे कितीक वर्षे <br> ।।६३।।  </p> 
		<p> एकोणवीसशे बासष्टला भयंकर । चीनने केले आक्रमण भारतावर । पंचशीलाला बसवुनी धाब्यावर । विश्वासघात केला त्याने <br> ।।६४।।  </p> 
		<p> हिंदी चिनी भाई भाई। आश्वासून गेला चौ एन लाई। चीनला पोचताच केली घाई। भारताशी युद्ध करण्याची <br> ।।६५।। </p> 
		<p>  नागेश कुळकर्णी ऊर्फ नाना काका । भारतीय सैन्यात असती देखा । सैनिक असती आमचे काका। याचाच आम्हाला अभिमान <br> ।।६६।।  </p> 
		<p> सुट्टीच्या प्रदीर्घ कालावधीत । नाना आले असती खामगावात । तेव्हाच त्यांना सूचना येत । त्वरित यावे सीमेवरी <br> ।।६७।।  </p> 
		<p> नाना चालले सीमेवर । हे महाराजांना कळल्यावर । त्यांनी घेतला कार्मक्रम सुंदर । नानांना निरोप देण्याचा <br> ।।६८।।  </p> 
		<p> खामगांवच्या मुक्तेश्वर आश्रमात । नाना येती सैनिकी वेषात । आसवे येती नयनांत । जमलेल्या सर्व सुहृदांच्या <br> ।।६९।।  </p> 
		<p> महाराज बोलले हा माझा नाना । चालला सीमेवरी युद्ध करण्या । त्याचा आज माझ्या मना । हर्ष होतसे कितीतरी <br> ।।७०।।  </p> 
		<p> मी केले माझे जीवन । देश आणि धर्माला समर्पण । सहकुटुंब सहपरिवार सोबत राहून। श्यामने दिली साथ मला <br> ।।७१।।  </p> 
		<p> आणि आता हा सर्वांत लहाना । बंधू असे माझा नाना । याला युद्धावरी पाठवितांना । उर भरुनी येतसे <br> ।।७२।।  </p> 
		<p> सावरकरांसारखेच मला वाटते । अजून मला जर बंधू असते । तेही अर्पण केले असते। देश धर्माच्या वेदीवर <br> ।।७३।।  </p> 
		<p> आम्ही सर्वच नातलगांनी । दिल्ली साथ महाराजांना मनापासोनि । महाराज गेल्यावरही सर्वांनी । निष्ठा ठेवली श्री चरणावरी <br> ।।७४।।  </p> 
		<p> पुढे ट्रस्टची आवश्यकता पाहून । दिले आम्ही कोर्टात लिहून। महाराजांच्या इस्टेटीशी जाण । आमचा काही संबंध नसे <br> ।।७५।।  </p> 
		<p> आम्ही नातलग महाराजांचे। हे भाग्य आमच्या पूर्वपुण्याईचे । म्हणोनि त्यांच्या सत्कर्माचे । कंकण बांधले असे आम्ही <br> ।।७६।। </p> 
		<p>  आता होवो कितीही आघात । किंवा संकटे येवो अकस्मात । तरीही न होता विचलित। कार्य करू सदैवची <br> ।।७७।। </p> 
		<p>  जे दिले आम्हास महाराजांनी । त्याची मोजदाद करावी कोणी । कितीही दरोडे घातले कुणी । तरी ते काय नेऊ शकतील <br> ।।७८।।  </p> 
		<p> जी दिली महाराजांनी वाणी। आणि हातात दिली ही लेखणी । ज्योत पेटविली अंतःकरणी । ती कोण विझवू शके <br> ।।७९।।  </p> 
		<p> असे हे महाराजांचे वरदान । त्याचे कसे करु मूल्यमापन । माझा उरची येतसे भरून । वाटे आपणा किती सांगू <br> ।।८०।।  </p> 
		<p> परंतु ठेवोनि संयम । पोथीचे जाणुनी नियम। घेतो आता विश्राम । किंचित काही काळ तरी <br> ।।८१।।  </p> 
		<p> जे ह्या अध्यायाचे करोनी श्रवण । करती नित्य मातेचे पूजन । त्यांचेवरी मातृकृपा परिपूर्ण । होईल हे निश्चित सांगतो <br> ।।८२।।  </p> 
		
		<p>  इति श्रीसंचारेश्वर चरित्रामृते दास मोहन विरचित ग्रंथायां श्री संचारेश्वर मातृभक्तिनाम् एकोविंशोऽध्यायः ।।१९।। </p> 

		<p> ॐ नमः संचारेश्वरार्पणमऽस्तु ।। श्रीगुरुचरणार्विन्दार्पणमस्तु।। </p> 

		<p> हरयेनमः हरयेनमः हरयेनमः । जय जय रघुवीर समर्थ ।। </p> 

		<p> (ओवी संख्या  ८२) </p>

		<p> 卐 卐 卐 卐 卐 <br> </p>

    </div>
        <button onclick="goToHome()"> मुख्य पान </button>
    </div>

    <script src="../js/script.js"></script>
</body>
</html>