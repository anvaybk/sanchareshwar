<!DOCTYPE html>
<html lang="en">
<head>
<!-- Google tag (gtag.js) -->
<script async src="https://www.googletagmanager.com/gtag/js?id=G-XKHEQM95ZQ"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XKHEQM95ZQ');
</script>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
	<meta name="description" content="श्री संचारेश्वर चरित्रामृताच्या १६ व्या अध्यायात, श्री संचारेश्वरांच्या निर्गुण पादुकांचे प्रगटन आणि त्यांचे भक्तांवरील प्रभाव याचे विवेचन आहे. या अध्यायात टेंबे स्वामींनी हेमराज शेठजींना दत्तमूर्ती सोपवली आणि पादुका मोक्ष आणि आध्यात्मिक जागृतीचे प्रतीक बनली. In Chapter 16 of Shri Sanchareshwar Charitrarut, the miraculous manifestation of the Nirgun Padukas by Shri Sanchareshwar is explored. The chapter narrates how Tembe Swami entrusted Hemandra Shethji with a divine idol and how the Padukas became a symbol of liberation and spiritual awakening for countless devotees.">
	<meta name="keywords" content="श्री संचारेश्वर चरित्रामृत, निर्गुण पादुका, संचारेश्वर महाराज, टेंबे स्वामी, दत्तात्रेय, हिंगोली, हेमराज शेठजी, आध्यात्मिक पूजा, गुरु भक्ती, पादुका प्रगटन, स्वामी टेंबे, दत्तात्रेयाची दिव्यता, मोक्ष, भक्तिपंथ, हिंदू आध्यात्म. Shri Sanchareshwar Charitrarut, Nirgun Padukas, Sanchareshwar Maharaj, Tembe Swami, Dattatreya, Hingoli, Hemandra Shethji, Spiritual Worship, Guru Devotion, Paduka Manifestation, Swami Tembe, Dattatreya’s Divinity, Liberation, Devotional Practices, Hindu Spirituality.">
	<meta name="author" content="Anvay B Kulkarni">
    <meta property="og:title" content="श्री संचारेश्वर चरित्रामृत अध्याय १५ - श्री संचारेश्वर देशभक्तांची भेट | गांधी, नेहरू, सावरकर यांची महत्त्वपूर्ण चर्चाः एकात्मता आणि राष्ट्रप्रेम. Shri Sanchareshwar Charitrarut Adhya 15 - Shri Sanchareshwar's Meeting with Freedom Fighters | Gandhi, Nehru, and Savarkar's Key Discussion on Unity and Patriotism.">
    <meta property="og:description" content="श्री संचारेश्वर चरित्रामृताच्या १६ व्या अध्यायात, श्री संचारेश्वरांच्या निर्गुण पादुकांचे प्रगटन आणि त्यांचे भक्तांवरील प्रभाव याचे विवेचन आहे. या अध्यायात टेंबे स्वामींनी हेमराज शेठजींना दत्तमूर्ती सोपवली आणि पादुका मोक्ष आणि आध्यात्मिक जागृतीचे प्रतीक बनली. In Chapter 16 of Shri Sanchareshwar Charitrarut, the miraculous manifestation of the Nirgun Padukas by Shri Sanchareshwar is explored. The chapter narrates how Tembe Swami entrusted Hemandra Shethji with a divine idol and how the Padukas became a symbol of liberation and spiritual awakening for countless devotees.">
    <meta property="og:image" content="https://anvaybk.github.io/sanchareshwar/images/SM-Granth-Vachan-Icon-60x60.png">
    <meta property="og:url" content="https://anvaybk.github.io/sanchareshwar/pages/chapter16.html">
    <meta name="twitter:card" content="summary_large_image">
    <meta name="twitter:title" content="श्री संचारेश्वर चरित्रामृत - अध्याय १६: निर्गुण पादुकांचे प्रगटन. Shri Sanchareshwar Charitrarut - Chapter 16: The Manifestation of the Nirgun Padukas">
    <meta name="twitter:description" content="श्री संचारेश्वर चरित्रामृताच्या १६ व्या अध्यायात, श्री संचारेश्वरांच्या निर्गुण पादुकांचे प्रगटन आणि त्यांचे भक्तांवरील प्रभाव याचे विवेचन आहे. या अध्यायात टेंबे स्वामींनी हेमराज शेठजींना दत्तमूर्ती सोपवली आणि पादुका मोक्ष आणि आध्यात्मिक जागृतीचे प्रतीक बनली. In Chapter 16 of Shri Sanchareshwar Charitrarut, the miraculous manifestation of the Nirgun Padukas by Shri Sanchareshwar is explored. The chapter narrates how Tembe Swami entrusted Hemandra Shethji with a divine idol and how the Padukas became a symbol of liberation and spiritual awakening for countless devotees.">
    <meta name="twitter:image" content="https://anvaybk.github.io/sanchareshwar/images/SM-Granth-Vachan-Icon-60x60.png">
    <!-- <link rel="stylesheet" href="https://anvaybk.github.io/sanchareshwar/css/styles.css"> -->
	<link rel="stylesheet" href="../css/styles.css">
    <!-- <link rel="stylesheet" href="https://anvaybk.github.io/sanchareshwar/css/homestyles.css"> -->
	<link rel="stylesheet" href="../css/homestyles.css">
   <!-- <link rel="stylesheet" href="https://cdnjs.cloudflare.com/ajax/libs/font-awesome/6.0.0-beta3/css/all.min.css"> -->
    <link rel="manifest" href="../manifest.json">
    <link rel="apple-touch-icon" sizes="180x180" href="images/apple-touch-icon.png">
    <link rel="icon" type="image/png" sizes="32x32" href="images/favicon-32x32.png">
    <link rel="icon" type="image/png" sizes="16x16" href="images/favicon-16x16.png">	
    <link rel="icon" type="image/x-icon" href="favicon.ico">	
  <title> श्री संचारेश्वर चरित्रामृत - निर्गुण पादुकांचे प्रगटन : अध्याय १६ वा </title> 
</head>
<body>
    <div class="container-heading" oncontextmenu="return false;">
        <h1> ।। अध्याय १६ वा ।। </h1>
		<!-- श्री संचारेश्वर चरित्रामृत - निर्गुण पादुकांचे प्रगटन : अध्याय १६ वा -->
        <div class="chapter-content" oncontextmenu="return false;"> 
		
		<!-- <div> <p>
	         <tr>
               <td> <audio controls controlsList="nodownload" oncontextmenu="return false;">
               <source src="../audios/Sanchareshwar-Adhyay-16.mp3" type="audio/mp3">
					</audio>
				</td>
			</tr>  
		</div> -->
	
		<p style="color:red"> श्री संचारेश्वर चरित्रामृत - निर्गुण पादुकांचे प्रगटन </p>
		
		<p> ।। ॐ श्री मन्महागणाधिपतये नमः ।। <br> श्री गुरुभ्यो नमः ।। <br> श्री कुलदेवता तुळजाभवान्यै नमः ।।  </p>
   
      	<p> ।। श्री श्रीपाद श्रीवल्लभश्री नृसिंह सरस्वती दत्तात्रेयाय नमः । </p> 
   
        <p> ।। श्री मुक्तेश्वराय नमः ।। <br>  श्री संचारेश्वराय नमः ।। <br>  श्री मातृपितृभ्यो नमः ।। </p> 
		
		<p> गुरुर्ब्रह्मा गुरुर्विष्णु गुरुर्देवो महेश्वरः । गुरुःसाक्षात परब्रह्म तस्मै श्री गुरवे नमः । ब्रह्मा विष्णु आणि महेश्वर । <br> असती माझे गुरुवर । ऐसी श्रद्धा असावी स्थिर । सद्‌गुरु चरणावरी <br> ।।१।। </P>
		<p> शिष्याचे करण्या कल्याण । या तिन्ही रूपाचे अवधारण । स्वतःमध्ये घेतले करून । कृपाळू सद्‌गुरुमाऊलींनी  <br> ।।२।। </p> 
		<p> ब्रह्मदेव करती निर्माण । विष्णु करती लालन- पालन । संहार करती शंकर भगवान । सारीच कामे श्रीगुरुंची  <br> ।।३।। </p> 
		<p> शिष्याचा जन्म होण्यास्तव । होऊनि स्वतःच ब्रह्मदेव । जो असे साधा मानव । त्यास शिष्यत्व अर्पिती  <br> ।।४।। </p> 
		<p> जो होता अज्ञानपंकी रुतला। त्याला वरी काढुनी धुतला । जणू पुनर्जन्मची केला । आपल्या लाडक्या शिष्याचा  <br> ।।५।। </p> 
		<p> नराचा करण्या नारायण । करती नामाचे बीजारोपण । परमार्थाची लागवड करून । तयार करती शिष्याला  <br> ।।६।। </p> 
		<p> नंतर करती लालन-पालन । होऊनि स्वतः विष्णु भगवान । बीजाचे करती रूपांतरण । विशाल वटवृक्षामध्ये  <br> ।।७।। </p> 
		<p> शिष्याचे करुनी प्रतिपालन । सोऽहम्ची देऊनी शिकवण । ब्रह्मपदी देती बसवून । सद्‌गुरुच करती तयाला  <br> ।।८।। </p> 
		<p> हेच कार्य विष्णु होऊनि । श्री करती सद्‌गुरु कौशल्यानी । म्हणोनिच विष्णु म्हणोनि । गौरविती सद्‌गुरुनाथाला  <br> ।।९।। </p> 
		<p> आता होऊनि महेश्वर । परम कृपाळू गुरुवर । करती संपूर्ण संहार । सर्व विघातक गोष्टींचा  <br> ।।१०।। </p> 
		<p> शिष्यांच्या देहबुद्धिवरी प्रलय । आणतील समर्थ गुरुराय । नष्टच करतील भवभय । समूळ आपल्या शिष्याचे  <br> ।।११।।</p> 
		<p> संपवुनि शिष्याचा देहाभास । लाविती आत्म्याचा ध्यास । आपल्या स्वरूपाशी हमखास । मिळवून टाकती तयाला  <br> ।।१२।। </p> 
		<p> ऐसी ही शक्ती त्रिदेवांची । ब्रह्मा विष्णु महेश्वराची । चरणी एकवटली साची। सद्‌गुरुनाथ माऊलीच्या  <br> ।।१३।। </p> 
		<p> म्हणोनिच श्री दत्तप्रभूचे चरण । आपल्या हृदयाशी घट्ट धरून । करावेच तयांना वंदन। आपले सद्‌गुरु म्हणोनिया  <br> ।।१४।।</p> 
		<p> अशा ह्या दत्तमूर्तीचे आगमन । आणि निर्गुण पादुकांचे प्रगटन। होईल ह्या अध्यायातून । चलावे आता दर्शनाला  <br> ।।१५।। </p> 
		<p> श्री वासुदेवानंद सरस्वती। टेंबे स्वामी नामे प्रसिद्ध असती। परमहंस परिव्राजक ऐसी ख्याती । सर्वत्र पसरली असे  <br> ।।१६।। </p> 
		<p> आपली अवतार समाप्तीची वेळ । आली जवळ ऐसी चाहूल । लागताच स्वामींनी तत्काळ । निर्णय घेतला एक ऐसा  <br> ।।१७।।</p> 
		<p> आपल्या पूजेतील दत्तमूर्ती । पडावी योग्य व्यक्तीच्या हाती । म्हणोनि हिंगोलीस जाती। हेमराज शेठजींच्या घरी  <br> ।।१८।। </p> 
		<p> हिंगोलीस टेंबे स्वामीजींचे। जाणे येणे होते नेहमीचे । घरी पाय लागताच त्यांचे । आनंद होतसे शेठजींना  <br> ।।१९।। </p> 
		<p> हेमराज शेठजी होते व्यापारी । परी त्यांची निष्ठा स्वामींवरी । स्वामींचाही विश्वास त्यांचेवरी । होता बघा निश्चित  <br> ।।२०।। </p> 
		<p> स्वामीजी म्हणती शेठजीला । ऐका माझ्या वचनाला । या जागृत दत्तमूर्तीला । ठेवितो मी तुमचे घरी  <br> ।।२१।।</p> 
		<p> ही समजोनि आमची अमानत । पूजा अर्चना करावी व्यवस्थित । नैवेद्यही दाखवावा विधिवत् । नित्यनेम समजोनिया  <br> ।।२२।। </p> 
		<p> ऐका पुढे काही वर्षांनी । येतील एक तपस्वी मुनी । नरसिंह संचारेश्वर म्हणोनि । लोक जाणतील तयांना  <br> ।।२३।।</p> 
		<p> ते जेव्हा येतील तुमचे घरी। स्वागत पाद्यपूजा झाल्यावरी । मागताच मूर्ति सत्वरी । द्यावी त्यांना आदराने  <br> ।।२४।। </p> 
		<p> स्वामीजी आपल्या आज्ञेचे । करीन पालन मी साचे । नकाच ठेवू कोणत्याही शंकेचे । काहूर आपल्या मनी कधी  <br> ।।२५।। </p> 
		<p> ऐसी व्यवस्था लावूनि रास्त । पुढे स्वामीजी होती समाधीस्थ । इकडे दत्तात्रेयाची विधिवत् । पूजा अर्चा करती हेमराजजी  <br> ।।२६।। </p> 
		<p> पूजा अर्चा नैवैद्य आरती। तिन्ही त्रिकाळ रोजच करती । ऐसी पाहुनि त्यांची भक्ती। कृपा होतसे त्यांचेवरी  <br> ।।२७।। </p> 
		<p> असता हेमराजजींच्या घरी । प्रत्यक्ष अवधूत निराकारी । ऋद्धि सिद्धि कैशा दुरी । राहतील त्यांचेपासुनि  <br> ।।२८।। </p> 
		<p> धन धान्य सुख संपत्ती । वाढू लागली दिन राती। ही असे दत्त मूर्तीची महती । जाणीव झाली शेठजींना  <br> ।।२९।। </p> 
		<p> हळूहळू त्यांचे मन । गेले मूर्तीत गुंतून । वाटू लागले आपल्यापासून । नेऊ नये कुणी मूर्तीला  <br> ।।३०।। </p> 
		<p> येऊच नये तो संचारेश्वर। मूर्ती मागण्या खरोखर । प्रार्थना करती वारंवार । हेमराजजी रोज दत्ताला  <br> ।।३१।। </p> 
		<p> परंतु एके दिवशी अकस्मात। आले संचारेश्वर सद्‌गुरुनाथ । म्हणती श्री गुरुदेव दत्त । आलो आपल्या भेटीला  <br> ।।३२।। </p> 
		<p> महाराज म्हणती शेठजीला । द्यावी दत्तमूर्ती आम्हाला । टेंबे स्वामीजींच्या इच्छेला । करावे पूर्ण तुम्ही आता  <br> ।।३३।। </p> 
		<p> करोनि महाराजांना वंदन । म्हणती शेठजी विनवून। अहो ह्या दत्तमूर्तीवाचून । काय अडले तुमचे असे  <br> ।।३४।। </p> 
		<p> महाराज म्हणती मनात । शेठजी पडले मोहात । परंतु हाच मोह करील घात । जाणीव नसे मुळी त्यांना  <br> ।।३५।। </p> 
		<p> महाराज म्हणती अहो हेमराज । काय लाविले तुम्ही हे आज । पूजा पाठ करोनिया रोज । आज्ञाभंग का करिता  <br> ।।३६।। </p> 
		<p> आदरणीय स्वामीजींच्या आज्ञेला । विस्मरुनि तुम्ही कैसे गेला। निमंत्रण आपल्या विनाशाला । का देता तुम्ही ऐसे  <br> ।।३७।।</p> 
		<p> परंतु तुमचा ठेवून मान । जातो आता मी निघून । नक्कीच येईन परतून । श्री दत्तमूर्ती घेण्याला <br> ।।३८।। </p> 
		<p> तोवरी दत्तसेवा करोन। करावे आपले समाधान । आणि शांत करोनि मन । करावे पालन आज्ञेचे <br> ।।३९।। </p> 
		<p> महाराज तर गेले निघोन। परी हेमराजजी झाले बेचैन । त्यातही स्वप्नी येऊन । टेंबे स्वामी बोलले <br> ।।४०।। </p> 
		<p> काय शेठजी आमचा विश्वास । तुम्ही नेला रसातळास । विसरलात का आमच्या आज्ञेस । केवळ आपल्या स्वार्थामुळे <br> ।।४१।। </p> 
		<p> महाराज येवोनि तुमचे घरी । रिक्तहस्ते गेले माघारी । करोनि विचार अंतरी। सांगा हे योग्य झाले का <br> ।।४२।। </p> 
		<p> काळजी नका करू मुळीही। जी दत्त सेवा केली तुम्ही ही । मिळेल तुम्हास सर्व काही । दत्तकृपा प्रसादाने <br> ।।४३।।</p> 
		<p> हेमराजजी होते सज्जन। तरीही मोहग्रस्त झाले मन । परंतु आता होती बेचैन । केव्हा येतील महाराज <br> ।।४४।। </p> 
		<p> जो जो भेटे ज्याला त्याला । सांगती आपल्या स्वप्नाला । करण्या पूर्ण स्वामींच्या इच्छेला । आणा हो घरी महाराज <br> ।।४५।। </p> 
		<p> आणिक सांगती कुणाला । अहो माझ्या स्वप्नी नागही आला । म्हणे का विलंब केला । मूर्ती महाराजांना देण्याला <br> ।।४६।। </p> 
		<p> ऐसी शेठजींना होता उपरती । महाराज हिंगोलीस येती । ॐ भवती भिक्षांदेही म्हणती । शेठजींच्या घरा समोर <br> ।।४७।। </p> 
		<p> पाहून महाराजांना समोर । शेठजी करती साष्टांग नमस्कार । महाराज आम्ही चुकलो फार । क्षमा करावी आम्हाला <br> ।।४८।। </p> 
		<p> महाराज म्हणती उठा शेठजी । आता नकाच करू काळजी । जे बोलले स्वप्नी स्वामीजी । भलेच तुमचे होईल <br> ।।४९।। </p> 
		<p> शेठजींनी जणू उत्सव केला । अंगणी मोठा मांडव घातला । सारा गांव निमंत्रित केला । महाप्रसाद घेण्यास्तव <br> ।।५०।। </p> 
		<p> लघुरुद्राचे आयोजन केले। अकरा ब्रह्मवृंद बोलाविले । स्वतः सपत्निक बैसले । अभिषेकासाठी श्रद्धेने <br> ।।५१।। </p> 
		<p> अभिषेक पूजा ही शेवटची । असे आज दत्तमूर्तीची । दाटी झाली अश्रूची । उभयतांच्या डोळ्यांमध्ये <br> ।।५२।।</p> 
		<p> आरती होताच दत्तात्रेयाची। पूजा करती गुरुरायांची। देती मूर्ति दत्तात्रेयाची। संचारेश्वरांना आदराने <br> ।।५३।। </p> 
		<p> शेठजी बोलती हात जोडून । झालो मुक्त वचनातून । महाराज घ्यावे सांभाळून । या अज्ञ बालकाला <br> ।।५४।। </p> 
		<p> मग झाले ग्रामभोजन । गोरगरिबांना संतुष्ट करून । महाराजांचा आशीर्वाद घेऊन । कृतार्थ झाले शेठजी <br> ।।५५।। </p> 
		<p> खामगावच्या श्री मुक्तेश्वर आश्रमात । जी दत्तमूर्ती असे देवघरात । तीच असे ही विख्यात । श्री टेंबे स्वामींनी दिलेली <br> ।।५६।। </p> 
		<p> जे आपले आराध्य दैवत । आले कुठुनी आणि कैसे आश्रमात । हे कळावे म्हणोनि विस्तृत । केले वर्णन म्या इथे <br> ।।५७।। </p> 
		<p> महाराज सांगती खुलता कळी । त्याचीच जुळवून साखळी । ठेविली मी आपल्या जवळी । नसे काहीही मनीचे <br> ।।५८।। </p> 
		<p> तैसेचि मूर्ती शंकराची। आणि जगन्माता अन्नपूर्णेची । ही स्मृती असे गत जन्मीची । सांगती आम्हा महाराज <br> ।।५९।। </p> 
		<p> श्रीधर नाईकांचे घरी हैदराबादला । दत्तानंद ठेवती मूर्तीला । म्हणती द्यावी संचारेश्वराला । योग्य वेळ येताच <br> ।।६०।। </p> 
		<p> शंकराची मूर्ती अगोदर । त्यांनी आणली सत्वर । अन्नपूर्णेची मुर्ती आमच्या समोर । आली असे आश्रमी <br> ।।६१।। </p> 
		<p> दत्त शंकर आणि अन्नपूर्णेची । मूर्ती असे पंच धातूची । सुबक सुंदर आणि प्रसन्नतेची शिल्पकला असे मनोरम <br> ।।६२।। </p> 
		<p> याच क्रमाने पाहूया आपण । श्री निर्गुण पादुकांचे प्रगटन । निर्गुणास आणले ओढून । सगुणी कैसे महाराजांनी <br> ।।६३।। </p> 
		<p> तयाला सगुण म्हणावे की निर्गुण। ऐसा प्रश्न पडताच जाण । संत सांगती आपणा निक्षून । सगुण निर्गुण एकचि असे <br> ।।६४।। </p> 
		<p> शब्द जरी असती वेगळे । तरी त्यातील एकत्व आगळे । परी ते तपश्चर्येनीच आकळे । साधू संत महात्म्यांना <br> ।।६५।। </p> 
		<p> अध्यात्मिक विभूतिमत्वाचे श्री धनी । महाराज होते हे घ्या जाणोनि । म्हणोनीच आणू शकले ओढुनी । निर्गुणाला सगुणामध्ये <br> ।।६६।। </p> 
		<p> अनेकदा साक्षात्कार झाला तरी । समाधान नव्हते अंतरी । म्हणती दत्ता ऐसे काही तरी। करावे आता सत्वर <br> ।।६७।। </p> 
		<p> नागपूर उमरेड भिवापूर भागात । तेथील कोण्या घनदाट जंगलात । बसले असता तपश्चर्या करीत । मागणे मागती दत्ताला <br> ।।६८।। </p> 
		<p> नुसते मला दर्शन देऊन । होईल कैसे इतरांचे कल्याण । म्हणोनि द्यावी ऐसी खूण। जेणे दर्शन घडेल सकलांना <br> ।।६९।। </p> 
		<p> ह्या समोरच्या अष्टगंधावरी । उभे राहावे आपण क्षणभरी। तेणे पचिन्हे कल्याणकारी । उमटतील आपली त्यावर <br> ।।७०।। </p> 
		<p> ऐसा लेकराचा लडिवाळ हट्ट। पाहूनी मनी विरघळले दत्त । केले अष्टगंधास पदचिन्हांकित । मार्गशीर्ष वद्य द्वादशीला <br> ।।७१।। </p> 
		<p> होताच निर्गुण पादुकांचे प्रगटन। महाराज मनोमनी झाले प्रसन्न । अत्रीनंदनास करोनि वंदन । तपः साधना थांबविली <br> ।।७२।। </p> 
		<p> नागपूरच्या महाल विभागातील साठे । भाग्य त्यांचे खूपच मोठे । पहिल्या निर्गुण पादुका उत्सवाची भेटे । श्री कृपेने संधी त्यांना <br> ।।७३।। </p> 
		<p> आणि पुढे हा महोत्सव । होतसे दरवर्षी बदलून गाव । परंतु पुढे खामगाव । निश्चित केले महाराजांनी <br> ।।७४।। </p> 
		<p> खामगावच्या श्री मुक्तेश्वर आश्रमात । निर्गुण पादुका स्थापिल्या तळघरात । श्री नृसिंह सरस्वतींची मूर्ति प्रशांत। विराजमान असे तिथे <br> ।।७५।। </p> 
		<p> दरवर्षी मार्गशीर्ष वद्य द्वादशीला। भाविक जनांचा जमतो मेळा। घेऊनी निर्गुण पादुकांच्या दर्शनाला । कृतार्थ होती सकल जन <br> ।।७६।। </p> 
		<p> इथले वैशिष्ट्य असे अजून । महाराज देती भक्ता आश्वासन । मिळे एकशे आठ माळेचे पुण्य । एकचि माळ केली तरी <br> ।।७७।। </p> 
		<p> म्हणोनि येथे शांत बैसोनि । जपल्या माळा थोरा मोठ्यांनी । नाना महाराज तराणेकर डोंगरे महाराजांनी । आणि जपति किशोरजी व्यास <br> ।।७८।। </p> 
		<p> म्हणोनि साधकांनी तळघरात यावे । निभ्रांत होऊनि शांत बसावे । क्षणभर बसोनि नाम स्मरावे। मिळवावे पुण्य भाराभर <br> ।।७९।। </p> 
		<p> श्री निर्गुण पादुकांची भक्ती । साधकांची असे हीच शक्ती । जेणे मिळे सायुज्य मुक्ती । दर्शनमात्रे भाविकाला <br> ।।८०।। </p> 
		<p> त्यामुळे निर्गुण पादुकाला । जो अनन्यभावे क शरण गेला । मुक्ती नोवरी घालील वरमाला । यदर्थी संशयो नसे <br> ।।८१।। </p> 
		<p> आणि आता कपिलमुनींच्या पादुका । आल्या आश्रमात कैशा ऐका । त्याचीही जन्मकथा देखा । असे निश्चितचि अलौकिक <br> ।।८२।। </p> 
		<p> जनवाडकरांचे घरी हैदराबादला । महाराज असती मुक्कामाला। श्री म्हणती अचानक जनवाडकरांना । खोदावे इथे झडकरी <br> ।।८३।। </p> 
		<p> तिथे लोकांनी खोदल्यावर । शाळुंका निघे अती सुंदर । आणि पादुकाही दिसती नंतर । हात जोडती सारेजण <br> ।।८४।। </p> 
		<p> महाराज म्हणती लोकहो ऐका । ह्या कपिलमुनींच्या पादुका । जनवाडकरांचे भाग्य देखा। असे किती हो बहू थोर <br> ।।८५।। </p> 
		<p> जनवाडकर देती महाराजांना देखा । कपिल मुनींच्या दिव्य पादुका। ज्या देती नित्यचि भाविका । औदुंबराखाली दर्शन <br> ।।८६।। </p> 
		<p> आणि शंकराचा मुखवटा सुंदर । महाराजांना देती जनवाडकर । सोमवारच्या आरतीत आल्यावर । दर्शन होईल बघा त्याचे <br> ।।८७।। </p> 
		<p> आता मूर्ती बजरंगबलीची । असे मनोहर संगमरवरीची । महाराजांनी स्थापना केली तिची । आश्रमातील विहिरीजवळ <br> ।।८८।। </p> 
		<p> पिशाच्चमोचक आणि ऋण मोचक । तसाचि असे तो संकटमोचक । तीनही संकटांपासोनि संरक्षक । असे तो सकल भक्तांचा <br> ।।८९।।</p> 
		<p> सुबक सुंदर हिरवी शाळुंका। जी देवघरात असते देखा। न धरता मनी शंका । दर्शन करावे नित्य तिचे <br> ।।९०।। </p> 
		<p> कोल्हापूरच्या कुर्तकोटी शंकराचार्यांनी । ही शाळुंका दिली अत्यंत आदरानी । स्वीकार केला श्री महाराजांनी । विनम्रभावे करोनिया <br> ।।९१।। </p> 
		<p> देवघर उघडताची समोर । दिसती संगमरवरी मुक्तेश्वर । नमस्कार करावा वारंवार । मुक्तेश्वराच्या पिंडीला <br> ।।९२।। </p> 
		<p> ह्या मुक्तेश्वराच्या पिंडीमुळे । या क्षेत्राचे भाग्यचि खुलले । श्री मुक्तेश्वर आश्रम नाव ठेविले । महाराजांनी या स्थानाला <br> ।।९३।। </p> 
		<p> आता करूया अभिवादन । सद्‌गुरु संचारेश्वरांना वंदन । महाराजांच्या मुर्तीचे दर्शन । घेऊया आपण मनोभावे <br> ।।९४।। </p> 
		<p> आश्रमात येताचि समोर । दर्शन देती संचारेश्वर । त्यांचा आशीर्वाद हस्त पाहिल्यावर । मनःशांत होतसे <br> ।।९५।। </p> 
		<p> संगमरवरी सुबक सुंदर । श्री मूर्ती दिसताच मनोहर । करती भाविक नमस्कार । सद्‌गुरु संचारेश्वर माऊलीला <br> ।।९६।। </p> 
		<p> ऐसे सर्व मूर्तीचे होताच दर्शन । प्रसन्न होती भाविक जन । म्हणोनि जावे आवर्जून । दर्शन घेण्या खामगावी <br> ।।९७।। </p> 
		<p> खामगावच्या मूर्तीचे महिमान । कळावे म्हणोनि सविस्तर वर्णन । जसे महाराज सांगती तसे लिहून । ठेविले मी आपल्या पुढे <br> ।।९८।। </p> 
		<p> माझे काम फक्त वाढण्याचे । तयार झालेल्या पदार्थांचे । त्यातील पक्वान्नाच्या चवीचे । सेवन करावे आनंदे <br> ।।९९।। </p> 
		<p> जेवणाऱ्याने सांगावे रसज्ञ होऊन । पाकसिध्दी कैसी झाली म्हणून । आम्ही वाढू मग भरभरून । ढेकर येईतो तृप्तीचा <br> ।।१००।।</p> 
		<p> आपण पाहूणे भाग्यवान । आला अवचित कराया भोजन । आणि महाराज चरित्राचे मिष्टान्न । वाढतसे मी आपणाला <br> ।।१०१।।</p> 
		<p> कर्णेद्रियांची करोनि जिव्हा । मनसोक्त हा मेवा चाखावा । आणि पुनः पुन्हा मागुनी खावा । संपले म्हणो ना आम्ही कधी <br> ।।१०२।। </p> 
		<p> या अध्यायाची फलश्रुती । जे पादुकांचे दर्शन घेती । भरती पाणी चाही मुक्ती । त्यांचे घरी दिन रात <br> ।।१०३।। </p> 
		
		<p>  इति श्रीसंचारेश्वर चरित्रामृते दास मोहन विरचित ग्रंथायां श्री निर्गुण पादुका प्रगटानाम् षोडशोऽध्यायः ।।१६।।  </p> 

		<p> ॐ नमः संचारेश्वरार्पणमऽस्तु ।। श्रीगुरुचरणार्विन्दार्पणमस्तु।। </p> 

		<p> हरयेनमः हरयेनमः हरयेनमः । जय जय रघुवीर समर्थ ।। </p> 

		<p> (ओवी संख्या १०३) </p>

		<p> 卐 卐 卐 卐 卐 <br> </p>

    </div>
        <button onclick="goToHome()"> मुख्य पान </button>
    </div>

    <script src="../js/script.js"></script>
</body>
</html>