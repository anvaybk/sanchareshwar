<!DOCTYPE html>
<html lang="en">
<head>
<!-- Google tag (gtag.js) -->
<script async src="https://www.googletagmanager.com/gtag/js?id=G-XKHEQM95ZQ"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XKHEQM95ZQ');
</script>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
	<meta name="description" content="श्री संचारेश्वर चरित्रामृत च्या १८ व्या अध्यायामध्ये गुरु महिमा, भेंड्यांचा खेळ, आणि संचारेश्वर महाराजांची अद्भुत शक्ती दर्शविली आहे. या अध्यायात महाराजांच्या साधू जीवनाच्या गूढता आणि भक्तांच्या विश्वासाचा महत्त्वपूर्ण संवाद वाचता येईल. The 18th chapter of. Shri Sanchareshwar Charitramrut reveals the glory of the Guru, the game of Antakshari, and the miraculous powers of Sanchareshwar Maharaj. This chapter offers insightful dialogues about the mysterious life of the saints and the importance of faith in devotion.">
	<meta name="keywords" content="श्री संचारेश्वर, गुरु महिमा, चमत्कार, भेंड्यांचा खेळ, श्री गुरु चरण, भक्तिरस, संतांची कथा, साधू जीवन, भक्ताचा मार्ग, संचारेश्वर चरित्र, अध्याय १८. Shri Sanchareshwar, Guru's Glory, Miracles, Antakshari Game, Guru's Feet, Devotional Stories, Saints' Life, Spiritual Path, Sanchareshwar Charitramrut, Chapter 18.">
	<meta name="author" content="Anvay B Kulkarni">
    <meta property="og:title" content="श्री संचारेश्वर चरित्रामृत - अध्याय १८ | गुरुची महिमा, भेंड्यांचा खेळ आणि चमत्कार. Shri Sanchareshwar Charitramrut - Chapter 18 | Guru's Glory, The Game of Antakshari, and Miracles">
    <meta property="og:description" content="श्री संचारेश्वर चरित्रामृत च्या १८ व्या अध्यायामध्ये गुरु महिमा, भेंड्यांचा खेळ, आणि संचारेश्वर महाराजांची अद्भुत शक्ती दर्शविली आहे. या अध्यायात महाराजांच्या साधू जीवनाच्या गूढता आणि भक्तांच्या विश्वासाचा महत्त्वपूर्ण संवाद वाचता येईल. The 18th chapter of. Shri Sanchareshwar Charitramrut reveals the glory of the Guru, the game of Antakshari, and the miraculous powers of Sanchareshwar Maharaj. This chapter offers insightful dialogues about the mysterious life of the saints and the importance of faith in devotion.">
    <meta property="og:image" content="https://anvaybk.github.io/sanchareshwar/images/SM-Granth-Vachan-Icon-60x60.png">
    <meta property="og:url" content="https://anvaybk.github.io/sanchareshwar/pages/chapter18.html">
    <meta name="twitter:card" content="summary_large_image">
    <meta name="twitter:title" content="श्री संचारेश्वर चरित्रामृत - अध्याय १८ | गुरुची महिमा, भेंड्यांचा खेळ आणि चमत्कार. Shri Sanchareshwar Charitramrut - Chapter 18 | Guru's Glory, The Game of Antakshari, and Miracles">
    <meta name="twitter:description" content="श्री संचारेश्वर चरित्रामृत च्या १८ व्या अध्यायामध्ये गुरु महिमा, भेंड्यांचा खेळ, आणि संचारेश्वर महाराजांची अद्भुत शक्ती दर्शविली आहे. या अध्यायात महाराजांच्या साधू जीवनाच्या गूढता आणि भक्तांच्या विश्वासाचा महत्त्वपूर्ण संवाद वाचता येईल. The 18th chapter of. Shri Sanchareshwar Charitramrut reveals the glory of the Guru, the game of Antakshari, and the miraculous powers of Sanchareshwar Maharaj. This chapter offers insightful dialogues about the mysterious life of the saints and the importance of faith in devotion.">
    <meta name="twitter:image" content="https://anvaybk.github.io/sanchareshwar/images/SM-Granth-Vachan-Icon-60x60.png">
    <!-- <link rel="stylesheet" href="https://anvaybk.github.io/sanchareshwar/css/styles.css"> -->
	<link rel="stylesheet" href="../css/styles.css">
    <!-- <link rel="stylesheet" href="https://anvaybk.github.io/sanchareshwar/css/homestyles.css"> -->
	<link rel="stylesheet" href="../css/homestyles.css">
   <!-- <link rel="stylesheet" href="https://cdnjs.cloudflare.com/ajax/libs/font-awesome/6.0.0-beta3/css/all.min.css"> -->
    <link rel="manifest" href="../manifest.json">
    <link rel="apple-touch-icon" sizes="180x180" href="../images/apple-touch-icon.png">
    <link rel="icon" type="image/png" sizes="32x32" href="../images/favicon-32x32.png">
    <link rel="icon" type="image/png" sizes="16x16" href="../images/favicon-16x16.png">	
    <link rel="icon" type="image/x-icon" href="../favicon.ico">	
  <title> श्री संचारेश्वर चरित्रामृत - श्री संचारेश्वर विविध रूपदर्शन : अध्याय १८ वा </title> 
</head>
<body>
    <div class="container-heading" oncontextmenu="return false;">
        <h1> ।। अध्याय १८ वा ।। </h1>
		<!-- श्री संचारेश्वर चरित्रामृत - श्री संचारेश्वर विविध रूपदर्शन : अध्याय १८ वा -->
        <div class="chapter-content" oncontextmenu="return false;"> 
		
		<!-- <div> <p>
	         <tr>
               <td> <audio controls controlsList="nodownload" oncontextmenu="return false;">
               <source src="../audios/Sanchareshwar-Adhyay-18.mp3" type="audio/mp3">
					</audio>
				</td>
			</tr>  
		</div> -->
	
		<p style="color:red"> श्री संचारेश्वर चरित्रामृत - श्री संचारेश्वर विविध रूपदर्शन</p>
		<p> ।। ॐ श्री मन्महागणाधिपतये नमः ।। <br> श्री गुरुभ्यो नमः ।। <br> श्री कुलदेवता तुळजाभवान्यै नमः ।।  </p>
       	  	<p> ।। श्री श्रीपाद श्रीवल्लभश्री नृसिंह सरस्वती दत्तात्रेयाय नमः । </p> 
       		<p> ।। श्री मुक्तेश्वराय नमः ।। <br>  श्री संचारेश्वराय नमः ।। <br>  श्री मातृपितृभ्यो नमः ।। </p> 
		<p> सद्‌गुरु चरणाचे दर्शन । म्हणजेच भागीरथीचे स्नान । अंतरीचे मालीन्य पूर्ण । वाहुनी जायी तत्काळ <br> ।।१।। </p> 
		<p> श्री गुरुंनी ठेविता वरदहस्त । जणू कोसळे गंगेचा प्रपात । भेदाभेदांचे खडक प्रमत्त । छिन्न विच्छिन्न होती  <br> ।।२।।  </p> 
		<p> सद्‌गुरुंचे बोलणे प्रेमळ । जैसे निर्मळ गंगाजळ । पापवासना समूळ । जायी बुडुनी तळाशी  <br> ।।३।।  </p> 
		<p> गुरुदेवांचे व्यापक मन । जणू गंगेचे पात्र विस्तीर्ण । घेतसे सर्वा सामावून । सज्जन असो की खलेश्वर  <br> ।।४।।  </p> 
		<p> सुख दुःख पुण्य पाप । मानापमानाचा किती ताप । साऱ्याच द्वंद्वांचा प्रकोप । गुरुचरणी शांत होई  <br> ।।५।। </p> 
		<p> जैसे गंगा किनारी जाऊन । बसता भाविक भक्तजन । होताच लहरींचे दर्शन । शांत होती अंतरंगी  <br> ।।६।। </p> 
		<p> परी गंगेचे एक उणे असे। पाप हरी, परी हमी नसे । पुनश्च पाप होणार नाही ऐसे । सांगू न शके ती कधीही  <br> ।।७।।  </p> 
		<p> परंतु सद्‌गुरु असती महेश्वर । जे पाप वासनेवरीच प्रहार । करोनि करती संहार । संकल्प आणि विकल्पांचा  <br> ।।८।।  </p> 
		<p> गंगा मिळे सागराला । परी पार करू शके न तयाला। परंतु ह्या भवसागराला। पार करविती सद्‌गुरू  <br> ।।९।।  </p> 
		<p> म्हणोनि धरावे श्री गुरुचरण । जाण्या भवसागर तरुन । जे करती सर्वांगे परिपूर्ण । पावन आपल्या शिष्याला  <br> ।।१०।। </p> 
		<p> म्हणोनिच सद्‌गुरु जे सांगती । तेथे न चालविता आपली मती । विनम्रभावे जे कार्य करती। तेचि खरे शिष्योत्तम  <br> ।।११।।  </p> 
		<p> बालवयातही महाराजांचा । आवडता खेळ होता भेंड्यांचा । यात कस लागे बुद्धिचा। असे खेळ हा विलक्षण  <br> ।।१२।।  </p>
		<p> भेंड्या म्हणजे अंताक्षरी । खेळत असत घरोघरी । शाळा महाविद्यालयात भारी । आवडत असती विद्यार्थ्यांना  <br> ।।१३।।  </p> 
		<p> त्या काळी विद्यार्थ्यांचे पाठांतर। असे अगदी भरपूर । अभंग ओव्या कविता सुंदर । असती नित्य ओठावरी  <br> ।।१४।। </p> 
		<p> श्लोक ऋचा आणि पोवाडे । स्तोत्रे गौळणी आणि भारुडे । एकमेकांना घालती कोडे । तेही कवितेमधून  <br> ।।१५।। </p> 
		<p> महाराजांचे पाठांतर पाहुनि । येती निमंत्रणे शाळेतुनी । जाती महाराज आनंदुनी। भेंड्या खेळण्या कुठेही  <br> ।।१६।।  </p> 
		<p> महाविद्यालय असो की शाळा । जिथे महाराज जाती खेळायला । तिथे एका पूर्ण वर्गाला । पुरून उरती महाराज  <br> ।।१७।।  </p> 
		<p> संपूर्ण वर्ग एकीकडे । सर्व प्राध्यापकही त्यांचेकडे । महाराज एकटेच दुसरीकडे । तरी जिंकती महाराज  <br> ।।१८।।  </p> 
		<p> काव्याच्या शेवटी जे अक्षर । येई महाराजांच्या बाजूवर । त्या अक्षरापासुनि सत्वर । कविता म्हणती झटक्यात  <br> ।।१९।।  </p> 
		<p> केवळ अर्ध्या पाऊण तासात । विद्यार्थी होती शरणागत । करती जयजयकार जोरात। महाराज जिंकले तरीही  <br> ।।२०।।  </p> 
		<p> याचे रहस्य महाराजांना । विचारताच आम्ही त्यांना । टाळती सांगुनी कारणे नाना । उद्या सांगतो म्हणती  <br> ।।२१।।  </p> 
		<p> परंतु एकदा बौद्धिकात । येवोनि अतिशय रंगात । सांगती ते का जिंकत असत । भेंड्या कुणाशीही खेळतांना  <br> ।।२२।।  </p> 
		<p> एक अक्षर मनी धरावे । तेच प्रतिपक्षावर आणावे । आपण मुळीही न घाबरावे । कोणतेही अक्षर आले तरी  <br> ।।२३।।  </p> 
		<p> कोणतेही अक्षर आले तरी । अशी कविता स्मरावी झडकरी । शेवट होईल त्याच अक्षरी । जे आपण ठरविले असे  <br> ।।२४।।  </p> 
		<p> किती वेळ ते टिकतील । जे प्रतिपक्षी असतील। शेवटी हारच मानतील । शरण येती महाराजांना  <br> ।।२५।।  </p> 
		<p> असे महाराजांचे पाठांतर । स्मरणशक्ती तीव्रतर । तेणेच जिंकती निरंतर । खेळ अंताक्षरीचा  <br> ।।२६।।  </p> 
		<p> महारांजांची स्मरणशक्ती । असे हो अद्भुत किती । भेटो कितीही जुनी व्यक्ती । ओळखती त्याला क्षणातचि  <br> ।।२७।। </p> 
		<p> त्याची खुशाली विचारती। त्यांच्या मातापित्याचे स्मरण करती । मुलाबाळांना आशीर्वाद देती । नाव सर्वांचे घेवोनिया  <br> ।।२८।।  </p>
		<p> सवडदची प्रेमळ चंद्राबाई । कितीही गर्दीत दर्शना येई । महाराज म्हणती तिला दुरुनही । मला फाशी देण्या आली का  <br> ।।२९।।  </p> 
		<p> वळूलाडूला फाशी म्हणती । म्हातारीची थट्टा करती । ती दिसताच आठवून म्हणती । चंद्रे फाशी आणली का  <br> ।।३०।।  </p> 
		<p> कोणी आपले लेकरू घेवोनि । देती महाराजांचे जवळ ठेवोनि । त्याला आपल्या जवळ घेवोनि । लाड करती खूप त्याचे  <br> ।।३१।।  </p> 
		<p> लाड करणे लहान मुलांचे । महाराजांना खूपच आवडायचे । असो कोणत्याही जाती धर्माचे । बाळकृष्णच म्हणती त्याला  <br> ।।३२।।  </p> 
		<p> बाळकृष्णाचे नाव घेता सहज । झाले सहजचि स्मरण मज । गोकुळाष्टमीच्या दिवसाचे आज । का ते सांगतो आपणाला  <br> ।।३३।। </p> 
		<p>  महाराजांची भव्यदिव्य कल्पना । सांगतसे आज मी सर्वांना । अष्टमीच्या दुसरे दिवशी जाणा । करती महाराज कार्यक्रम  <br> ।।३४।। </p> 
		<p>  जमवुनी गावातील बालकांना । श्रीकृष्णचि समजुनी त्यांना । वाहुनी बेलफुलादि हारांना । करती तयांचे पूजन  <br> ।।३५।।  </p> 
		<p> प्रसाद दूध लोणी साखर । सर्व मुलांना देती भरपूर । ऐसी अलौकिक करती सुंदर। पूजा सर्वचि बाळकृष्णांची  <br> ।।३६।।  </p> 
		<p>  अजूनही खामगावी आश्रमात । होतसे पूजा ही उत्साहात । लेकुरे येती आनंदात । बाळकृष्ण होवोनिया  <br> ।।३७।।  </p> 
		<p> वयोवृद्ध असो की बालक । सर्वांची ठेवती ओळख । अशी श्री स्मरणशक्ती देख । अद्भुत असे महाराजांची  <br> ।।३८।।  </p> 
		<p> एकदा ग्रंथ वाचल्यावर । काय असे कोणत्या पानावर । सांगती वर्षांनीही बरोबर । जणू आत्ताच वाचले ते  <br> ।।३९।।  </p> 
		<p> श्री महाराजांचे ग्रंथप्रेम । असे खरेच अनुपम । बालकांवरी करावे प्रेम । तैसे ग्रंथा सांभाळती  <br> ।।४०।।  </p> 
		<p> महाराजांचे ग्रंथ वाचन । असे फारच विलक्षण । तासन्तास मांडी घालून । वाचत असती शिस्तीने  <br> ।।४१।।  </p>
		<p> सहजासनात बसती । पुन्हा मांडी न बदलती । न दुमडता घेवोनि हाती । वाचती ग्रंथ शांतपणे  <br> ।।४२।।  </p> 
		<p> ते नुसते नव्हते वाचन । जणू होते त्यांचे ध्यान । होई वाचनाच्या माध्यमातून । महाराजांची तपसाधना  <br> ।।४३।।  </p> 
		<p> वाचन नसायचे मनात । किंवा नसायचे जोरात । एकाच लयीत शांत स्वरात । वाचन त्यांचे चालतसे  <br> ।।४४।।  </p> 
		<p> प्रश्नार्थक चिन्ह आणि स्वल्पविराम । उद्‌गार चिन्ह आणि अर्ध विराम । ऱ्हस्व दीर्घ आणि पूर्ण विराम। ऐकणाऱ्यालाही कळतसे  <br> ।।४५।।  </p> 
		<p> वेद उपनिषदे आणि रामायण । महाभारत गीता आणि पुराण । ज्ञानेश्वरी दासबोधाचे चिंतन । सातत्याने चालतसे  <br> ।।४६।।  </p> 
		<p> नामदेव तुकयाचे अभंग। संत साहित्याचा असे व्यासंग। शिवचरित्रातही होती दंग । बाबासाहेब पुरंदरेंच्या  <br> ।।४७।।  </p> 
		<p> सावरकर विवेकानंदाचे ग्रंथ । परांजपेचे काळातील निबंध । शि.मं. च्या वक्रोक्तीचा आनंद। मनमुराद लुटती महाराज  <br> ।।४८।।  </p> 
		<p> रहस्य कथा असो की विज्ञान । कथा कादंबऱ्या असो की तत्त्वज्ञान । सर्व ग्रंथांचे करती वाचन । नसे पथ्य कशाचेही  <br> ।।४९।। </p> 
		<p> डॉ. श्री. वि. भि. कोलते। नागपूर विद्यापीठाचे कुलगुरु होते । ते महाराजांना गौरवित होते। आदर्श वाचक म्हणोनिया  <br> ।।५०।। </p> 
		<p> वेदांतासोबतचि बायबल कुराण । अभ्यासिले असती परिपूर्ण । सर्वच धर्मग्रंथांचे अध्ययन । केले असे महाराजांनी  <br> ।।५१।।  </p> 
		<p> मुल्ला मौलवी आणि फादर । वितंडवाद करती भरपूर । असती फसविण्या तत्पर । भोळ्या भाबड्या जनतेला  <br> ।।५२।।  </p> 
		<p> त्यांचे सर्वचि बाष्कळ युक्तिवाद । महाराज खोडती निर्विवाद । त्यांचेच ग्रंथांतील ठेवोनी संवाद । मौलवी फादर समोरी  <br> ।।५३।।  </p> 
		<p> अहो देव नसतो लाकडात । किंवा देव नसतो दगडात । देव असतो फक्त अंतरंगात । प्रत्येक भूतमात्रांच्या  <br> ।।५४।। </p> 
		<p> क्रॉस जळून खाक झाला तरी । किंवा दगडाची मूर्ती बुडाली तरी । देव मरेल का कधीतरी । सांगावे मजला समजून  <br> ।।५५।।  </p> 
		<p> कुणी विचारती महाराजांना । देव अंगात येतो का सांगाना । महाराजच विचारती मग त्यांना । तो अंगाबाहेर असे कधी  <br> ।।५६।। </p> 
		<p> कुणी म्हणती अल्ला निराकार । नसे कुणी दूजा ईश्वर । तुमचा तर मूर्तीचा बाजार । निव्वळ असे भरलेला  <br> ।।५७।।  </p> 
		<p> महाराज मग हासोनि सांगती। होण्या निराकाराची प्राप्ती। सगुण साकाराची भक्ती । आधी करावी लागे  <br> ।।५८।। </p> 
		<p> निर्गुण म्हणजे सर्व गुण संपन्नता। निराकार म्हणजे सर्व आकार क्षमता । अशी असे सर्व व्यापकता। विश्वात्मक अशा परमेश्वराची  <br> ।।५९।।  </p> 
		<p> निर्गुणचि असे सगुण । सगुणचि असे निर्गुण । साकार निराकार मिळून । असे एकचि भगवंत  <br> ।।६०।।  </p> 
		<p> सर्व धर्मांविषयी समादर। दाखविती महाराज निरंतर । म्हणती सर्वांभूती परमेश्वर। एकचि असे नटलेला  <br> ।।६१।।  </p> 
		<p> सर्वधर्मसम भावना । असे जन्मतःच हिंदूंना। वसुधैव कुटुंबकम्ची कल्पना । जोपासली असे त्यांनीच  <br> ।।६२।।  </p> 
		<p> हे विश्वचि असे आपले घर । सांगती माऊली ज्ञानेश्वर । किंबहुना हे सर्व चराचर । म्हणती अंतरी एक असे  <br> ।।६३।। </p> 
		<p> ऐसे फक्त हिंदूंनीच मानणे । इतरांनी ते उधळून लावणे । मंदिरे पाडुनि चर्च मशिदी बांधणे । कैसे हे न्याय्य असे  <br> ।।६४।। </p> 
		<p> जिथे जिथे असे आक्रमण । केले विधर्मियांनी जाणून । महाराज लावती उधळून । शांततापूर्ण मार्गाने  <br> ।।६५।। </p> 
		<p> मंगरूळपीर नामे ग्रामात । शिव शंकराचे स्थान प्रख्यात । ते असे ग्राम दैवत । शेकडो वर्षापासुनी  <br> ।।६६।। </p> 
		<p> परंतु काही धर्मांध मुस्लिमांनी। नाथाला पीर बनवुनी। पिंडीवरी कबर बांधुनी । टाकली हिरवी चादर त्यावरी  <br> ।।६७।। </p> 
		<p> या विरोधात महाराजांनी । केले आंदोलन संतप्त होऊनि । निकालही दिला कोर्टानी। तो पीर नसे म्हणोनिया  <br> ।।६८।।  </p> 
		<p> सर्वांसमक्ष खोदताच कबर । दिसला शंभुनाथ सुंदर । लोक करती जयजयकार । शिवशंभूचा व महाराजांचा  <br> ।।६९।।  </p> 
		<p> त्या पिंडीला बाहेर काढुनी । पुनश्च प्रतिष्ठापना करुनी। मंगरूळपीरचे मंगरूळनाथ करुनी । न्याय दिला स्वधर्मीयांना  <br> ।।७०।। </p> 
		<p> ऐसा बोध ह्या घटनेतुनी। दिला आपणाला महाराजांनी। अन्यायाविरुद्ध उठा गर्जुनी। ऐसे सांगती ठामपणे  <br> ।।७१।।  </p> 
		<p> महाराज असता पंधरा सोळा वर्षांचे। लहाडीचा प्रयोग करायचे। म्हणजे विस्तवावरुनी चालायचे । घेवोनि सवे इतरांना  <br> ।।७२।।  </p> 
		<p> अस्पृश्यता निवारण अथवा सामूहिक शुद्धी । करिता लहाडी करावी कधीमधी । यातून बुवापणाची प्रसिद्धी । नसे केली महाराजांनी  <br> ।।७३।।  </p> 
		<p> पुण्याच्या न. चिं. केळकरांना । आणि त्यांच्या चिकित्सक मित्रांना । शंका असती असंख्य त्यांना । म्हणोनि केले आवाहन  <br> ।।७४।। </p> 
		<p> म्हणती महाराज आमचे समोर । करून दाखवावा हा प्रकार । आम्ही करू व्यवस्था सर्व । ह्या लहाडीच्या प्रयोगाची  <br> ।।७५।। </p> 
		<p> सामूहिक शुद्धी प्रीत्यर्थ। महाराज यांस संमती देत । जे लहाडीवरुनी चालून जात । शुद्ध होती सहजचि  <br> ।।७६।। </p> 
		<p> पंधरा वीस फुटांचा खोदून चर । त्यात विस्तव टाकुनी भरपूर । चालून जाती भराभर त्या विस्तवा वरुनी  <br> ।।७७।।  </p> 
		<p> ज्यांना जबरदस्तीने होते बाटविले । त्यांनाही सोबत चालविले । पुनश्च स्वधर्मात आणिले । ऐशा अद्भुत प्रयोगाने  <br> ।।७८।।  </p> 
		<p> हजारो लोकांसमवेत केळकरांनी। पाहिले आश्चर्यचकित होवोनि । म्हणती कमाल केली महाराजांनी । मानले आज आम्ही त्यांना  <br> ।।७९।।  </p> 
		<p> परंतु हा प्रयोग महाराजांनी । केला फक्त काही ठिकाणी । नंतर त्यांनी स्वतःहोऊनि । बंद केले ह्या लहाडीला  <br> ।।८०।। </p> 
		<p> नागपूरच्या जगदळेंच्या घरात । घटना घडली दुःखद । लेकरू गेले अकस्मात । देवाघरी निघोनी  <br> ।।८१।।  </p> 
		<p> मातेने केला आकांत । परी तिला आठवले सद्‌गुरुनाथ। म्हणे संचारेश्वर असता समर्थ । मरेल बाळ कैसा हा  <br> ।।८२।। </p> 
		<p> झाला मातेचा विश्वास सार्थ । येती घरा संचारेश्वर समर्थ । नाही होणार अयथार्थ । धावा कधीही मातेचा  <br> ।।८३।।  </p> 
		<p> मांडीवरी घेऊनी कलेवर । सांगती सर्वांना संचारेश्वर। याचा प्रवास फक्त इथवर । योजिला असे दैवाने  <br> ।।८४।। </p> 
		<p> म्हणोनि जागृत करोनि विवेक । आवरावा सर्वांनी शोक । आला तो जाणार हेचि एक। सत्य असे मृत्युलोकाचे  <br> ।।८५।।  </p> 
		<p> पुढील मुलांची काळजी। करेल माऊली माझी । या लेकराच्या चिरशांतीची । प्रार्थना मी केली असे  <br> ।।८६।।  </p> 
		<p> हाच खरा चमत्कार । महाराजांचा असे खरोखर । जन्मला तो मरणार । हे सांगती स्पष्टपणे  <br> ।।८७।।  </p> 
		<p> नाही केले छूमंतर । स्वतःला समजोनि परमेश्वर । जो भगवंताचा अधिकार। नाही घेतला स्वतःकडे  <br> ।।८८।।  </p> 
		<p> अशीच घटना पिंप्राळ्याची। नामदेव बारी या वयोवृद्धाची । त्यांचेवर कोसळलेल्या आकाशाची । समजून घ्यावी सर्वांनी  <br> ।।८९।। </p> 
		<p> नामदेवरावांच्या तरुण मुलाला । आणि त्यांच्या युवा नातवाला । नेले उचलून यमलोकाला । निष्ठूर काळाने अचानक  <br> ।।९०।।  </p> 
		<p> पुढे भेट होताच महाराजांची । बारी सांगती वार्ता दुःखाची । महाराज घालती समजूत त्यांची । ऐकून घ्यावी सर्वांनी  <br> ।।९१।। </p> 
		<p> महाराज सांगती शांतपणे । जे घडले ते सहन करणे । आणि पुढे चालत राहणे। हाच असे खरा पुरुषार्थ  <br> ।।९२।।  </p> 
		<p> जन्ममृत्यूच्या ह्या संसारात । सुखदुःखाची असे बरसात । सुख हवे पण दुःख नको म्हणण्यात । काही तरी अर्थ असे का  <br> ।।९३।।  </p> 
		<p> संत दुःखेच नष्ट करती। ऐसे जे मूढ समजती। त्यांनी संतांची महती । जाणलीच नसे मुळीही  <br> ।।९४।।  </p> 
		<p> सर्व दुःखे नष्ट करणे । ही नव्हे संतांची लक्षणे । दुःख साहण्याचे सामर्थ्य देणे।  हेचि कार्य खऱ्या संतांचे  <br> ।।९५।। </p> 
		<p> शं. वा. किर्लोस्कर पुण्याचे । अतिशय चिकित्सक बुद्धीचे। ढोंगी साधू आणि भोंदू बाबांचे । असती जणू कर्दनकाळ  <br> ।।९६।।  </p> 
		<p> त्यांचे होते किर्लोस्कर मासिक । त्यात लिहुनी अनेक लेख । जागविती अज्ञ जनांचा विवेक । बुवाबाजीच्या विरोधात  <br> ।।९७।।  </p> 
		<p> बुवाबाजी करणाऱ्यांचे वस्त्रहरण । करती कोर्टात खेचून । बुवाबाजी विध्वसंक मंडळ स्थापून । केले उघडे दांभिकांना  <br> ।।९८।।  </p> 
		<p> किर्लोस्करांच्या ह्या दहशतीने । बसली अनेक बुवांची दुकाने । 'संत सगळेच ढोंगी' ह्या विचाराने । कार्य करती किर्लोस्कर  <br> ।।९९।।  </p> 
		<p> असेच समजून संचारेश्वरांना। बोलविले त्यांनी पुण्याला । आणू याही भोंदू बाबाला । शरण सर्वांच्या समोरी  <br> ।।१००।।  </p> 
		<p> महाराजांना कोर्टात खेचणे । इतरांसारखेच हरविणे । ऐसे दिवास्वप्न पाहणे । सुरू केले किर्लोस्करांनी  <br> ।।१०१।।  </p> 
		<p> परंतु महाराजांचे ऐकून भाषण । सारेच झाले बैचेन । आपण समजतो तसा हा नसून । असे हा बुवा वेगळाची  <br> ।।१०२।।  </p> 
		<p> महाराज सांगती व्याख्यानात । साधू कधीच भोंदू नसतात । परी भोंदू लोकच सोंग घेतात । साधूचे ह्या जगतामध्ये  <br> ।।१०३।।  </p> 
		<p> चमत्कार दाखवोनि मग नाना । फसविती बघा अज्ञ जनांना । अशा भोंदूंना साधू म्हणताना । रे जीभ का न झडून जायी  <br> ।।१०४।। </p> 
		<p> कुंकू काढती डाव्या हातातून । आणि उजव्या हातातून सुवर्ण। पेढे काढती कधी हवेतून । देण्या धनिक भक्तांना  <br> ।।१०५।।  </p> 
		<p> ऐसे कैसे झाले भोंदू । जना फसवुनी म्हणती साधू । अशांना भक्तही मिळती संधीसाधू । समजोनि घ्यावे सर्वांनी  <br> ।।१०६।।  </p> 
		<p> ऐसे साधू अडक्याचे तीन । मिळाले जरी अफलातून । तरी त्यांना देऊ नये सन्मान । ऐसे समर्थ सांगती  <br> ।।१०७।। </p> 
		<p> चमत्कार ही चोरी आहे। असे मी जाहीर सांगत आहे । कोण आव्हान स्वीकारीत आहे । माझे आज मला सांगा  <br> ।।१०८।।  </p> 
		<p> कोणतीही घटना अकस्मात । नसे घडत ह्या जगतात । कार्यामागे कारणे असतात । सांगतसे विज्ञान आपणाला  <br> ।।१०९।।  </p> 
		<p> कारणे जोवरी समजत नसती । तोवरीच त्यास चमत्कार म्हणती । अशीच असे अज्ञ जनांची स्थिती। आपल्या ह्या देशामध्ये  <br> ।।११०।।  </p> 
		<p> शून्यातून वस्तू कोणतीही । आणू शकत नसे कुणीही । ती आणती भोंदू कुठूनही । केवळ हस्तकौशल्याने  <br> ।।१११।। </p> 
		<p> मॅटरवाचून खेटर । तुम्हीच सांगा कसे होणार । कुशल असला जरी चांभार । चामडे लागेल ना तयाला  <br> ।।११२।।  </p> 
		<p> संत नसती जादूगार । संत नसती धूर्त चतुर । संत नसती वाकबगार। लोकांना ठकविण्यामध्ये  <br> ।।११३।।  </p> 
		<p> जन कल्याणास्तव वारंवार । संत घेती अवतार । सर्वं सुखावरी ठेवोनि अंगार । सर्वस्वहि समर्पिती  <br> ।।११४।।  </p> 
		<p> आम्हीही आमुचे संपूर्ण जीवन । राष्ट्रधर्मास्तव केले अर्पण । आयुष्यातील क्षणन् क्षण । समष्टिला अर्पिला असे  <br> ।।११५।।  </p> 
		<p> ऐकून महाराजांचे चिंतन । किर्लोस्कर करती त्यांना वंदन । म्हणती महाराज आम्हीच शरण । आलो आता आपणाला  <br> ।।११६।।  </p> 
		<p> तुमचे करण्या वस्त्रहरण। आणिले तुम्हास बोलावून । परंतु तुम्हीच आमचे गर्वहरण । केले आज महाराज  <br> ।।११७।। </p> 
		<p> आपणा सारिखे काही संत । भेटता आम्हाला सांप्रत । तरी करू आम्ही बरखास्त । बुवाबाजी विध्वंसक मंडळा  <br> ।।११८।।  </p> 
		<p> आणि बुवा सहायक मंडळाला । स्थापावे लागेल आम्हाला । ऐकून आपल्या भाषणाला । वाटू लागले आम्हास ऐसे  <br> ।।११९।। </p> 
		<p> नुसतेच नव्हे भाषण ऐकून । परी महाराजांचे कार्यही पाहून । गेले किर्लोस्कर भारावून । विनम्र होती त्यांचेपुढे  <br> ।।१२०।।  </p> 
		<p> नागपूरच्या मनोरुग्णालयात । महाराजांना बोलविणे येत । महाराज वेड्यांच्या संगतीत । घालवावे तुम्ही काही क्षण  <br> ।।१२१।। </p> 
		<p> प्रमुख होते बुधे डॉक्टर । ते करती आग्रह फार। महाराजांचे वेड्यांसमोर । व्याख्यान ठेवती रुग्णालयी  <br> ।।१२२।।  </p> 
		<p> महाराज आपल्या आशीर्वादाने । वेडे होतील शहाणे । दोन शब्द त्यांना सांगणे । आपल्या व्याख्यानातून  <br> ।।१२३।।  </p> 
		<p> महाराज म्हणती वेड्यांसमोर । तुमचा नि माझा एकचि आजार । आपण दोघेही बेजार । झालो बघा ह्या वेडाने  <br> ।।१२४।।  </p> 
		<p> तुमचे हे बुधे डॉक्टर । करोनि तुम्हावरी उपचार । करतील तुम्हास दूर । ह्या वेडा पासुनि  <br> ।।१२५।।  </p> 
		<p> परंतु हे माझे वेडेपण। असे फारच विलक्षण । डॉक्टर औषधे इंजक्शन । होती सारे निरर्थक  <br> ।।१२६।। </p> 
		<p> ज्या वेडाने मला झपाटले । त्याला कोणी ना काढू शकले । जे माझ्या नादी लागले । तेही झाले पूर्ण वेडे  <br> ।।१२७।।  </p> 
		<p> होताच महाराजांचे भाषण । बुधे करती आभार प्रदर्शन । म्हणती महाराज ऐसे वेडेपण। आम्हालाही देऊन जावे  <br> ।।१२८।।  </p> 
		<p> या अध्यायाची फलश्रुती गंमतीची । मिळेल भाविकांना साची । महाराजांच्या ह्या वेडेपणाची । मिळेल अनुभूती आपणालाही  <br> ।।१२९।।  </p> 
		<p> इति श्रीसंचारेश्वर चरित्रामृते दास मोहन विरचित ग्रंथायां श्री संचारेश्वर विविधरुप दर्शनानाम् अष्टादशोऽध्यायः ।।१८।।  </p> 

		<p> ॐ नमः संचारेश्वरार्पणमऽस्तु ।। श्रीगुरुचरणार्विन्दार्पणमस्तु।। </p> 

		<p> हरयेनमः हरयेनमः हरयेनमः । जय जय रघुवीर समर्थ ।। </p> 

		<p> (ओवी संख्या  १२९) </p>

		<p> 卐 卐 卐 卐 卐 <br> </p>

    </div>
        <div class="btn-group" style="width:100%">
		<button style="width:33.3%" onclick="goToChapterPage17()"> ◀ </button> 
		<button style="width:33.3%" onclick="goToHome()"> 🏠 </button>  
		<button style="width:33.3%" onclick="goToChapterPage19()"> ▶ </button>   
	</div>	
    </div>

    <script src="../js/script.js"></script>
</body>
</html>
