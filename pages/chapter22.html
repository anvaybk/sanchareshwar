<!DOCTYPE html>
<html lang="en">
<head>
<!-- Google tag (gtag.js) -->
<script async src="https://www.googletagmanager.com/gtag/js?id=G-XKHEQM95ZQ"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XKHEQM95ZQ');
</script>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <meta name="description" content="श्री संचारेश्वरांचे महानिर्वाण आणि त्यांच्या दिव्य शिक्षांचा अनुभव. अध्याय २२ मध्ये श्री संचारेश्वरांच्या जीवनातील आध्यात्मिक अनुभव, शिक्षण आणि त्यांचे अद्वितीय कार्य उलगडले आहे. Discover the divine story of Shri Sanchareshwar's journey towards Nirvana. Chapter 22 delves into the profound teachings, spiritual experiences, and divine moments that define Shri Sanchareshwar’s legacy.">
    <meta name="keywords" content="श्री संचारेश्वर, संचारेश्वर चरित्रामृत, महानिर्वाण, आध्यात्मिक शिक्षण, दिव्य कार्य, अध्याय २२, श्री संचारेश्वरांचे कार्य, गुरुकृपा, संत चरित्र, जीवन कथा. Shri Sanchareshwar, Sanchareshwar Charitramrut, Nirvana, Spiritual teachings, Divine legacy, Chapter 22, Great Nirvana, Maharaj, Spiritual journey, Sanchareshwar’s story.">
    <meta name="author" content="Anvay B Kulkarni">
    <meta property="og:title" content="श्री संचारेश्वर चरित्रामृत - अध्याय २२: श्री संचारेश्वरांचा महानिर्वाण. Shri Sanchareshwar Charitramrut - Chapter 22: The Great Nirvana of Shri Sanchareshwar.">
    <meta property="og:description" content="श्री संचारेश्वरांचे महानिर्वाण आणि त्यांच्या दिव्य शिक्षांचा अनुभव. अध्याय २२ मध्ये श्री संचारेश्वरांच्या जीवनातील आध्यात्मिक अनुभव, शिक्षण आणि त्यांचे अद्वितीय कार्य उलगडले आहे. Discover the divine story of Shri Sanchareshwar's journey towards Nirvana. Chapter 22 delves into the profound teachings, spiritual experiences, and divine moments that define Shri Sanchareshwar’s legacy.">
    <meta property="og:image" content="https://anvaybk.github.io/sanchareshwar/images/SM-Granth-Vachan-Icon-60x60.png">
    <meta property="og:url" content="https://anvaybk.github.io/sanchareshwar/pages/chapter22.html">
    <meta name="twitter:card" content="summary_large_image">
    <meta name="twitter:title" content="श्री संचारेश्वर चरित्रामृत - अध्याय २२: श्री संचारेश्वरांचा महानिर्वाण. Shri Sanchareshwar Charitramrut - Chapter 22: The Great Nirvana of Shri Sanchareshwar.">
    <meta name="twitter:description" content="श्री संचारेश्वरांचे महानिर्वाण आणि त्यांच्या दिव्य शिक्षांचा अनुभव. अध्याय २२ मध्ये श्री संचारेश्वरांच्या जीवनातील आध्यात्मिक अनुभव, शिक्षण आणि त्यांचे अद्वितीय कार्य उलगडले आहे. Discover the divine story of Shri Sanchareshwar's journey towards Nirvana. Chapter 22 delves into the profound teachings, spiritual experiences, and divine moments that define Shri Sanchareshwar’s legacy.">
    <meta name="twitter:image" content="https://anvaybk.github.io/sanchareshwar/images/SM-Granth-Vachan-Icon-60x60.png">
    <!-- <link rel="stylesheet" href="https://anvaybk.github.io/sanchareshwar/css/styles.css"> -->
     <link rel="stylesheet" href="../css/styles.css">
    <!-- <link rel="stylesheet" href="https://anvaybk.github.io/sanchareshwar/css/homestyles.css"> -->
     <link rel="stylesheet" href="../css/homestyles.css">
    <!-- <link rel="stylesheet" href="https://cdnjs.cloudflare.com/ajax/libs/font-awesome/6.0.0-beta3/css/all.min.css"> -->
    <link rel="manifest" href="../manifest.json">
    <link rel="apple-touch-icon" sizes="180x180" href="../images/apple-touch-icon.png">
    <link rel="icon" type="image/png" sizes="32x32" href="../images/favicon-32x32.png">
    <link rel="icon" type="image/png" sizes="16x16" href="../images/favicon-16x16.png">	
    <link rel="icon" type="image/x-icon" href="../favicon.ico">	
  <title> श्री संचारेश्वर चरित्रामृत - श्री संचारेश्वर महानिर्वाण : अध्याय २२ वा </title> 
</head>
<body>
    <div class="container-heading" oncontextmenu="return false;">
        <h1> ।। अध्याय २२ वा ।। </h1>
		<!-- श्री संचारेश्वर महानिर्वाण : अध्याय २२ वा-->
        <div class="chapter-content" oncontextmenu="return false;"> 
		
		<!-- <div> <p>
	         <tr>
               <td> <audio controls controlsList="nodownload" oncontextmenu="return false;">
               <source src="../audios/Sanchareshwar-Adhyay-22.mp3" type="audio/mp3">
					</audio>
				</td>
			</tr>  
		</div> -->
	
		<p style="color:red"> श्री संचारेश्वर चरित्रामृत - श्री संचारेश्वर महानिर्वाण</p>
		<p> ।। ॐ श्री मन्महागणाधिपतये नमः ।। <br> श्री गुरुभ्यो नमः ।। <br> श्री कुलदेवता तुळजाभवान्यै नमः ।।  </p>
       	  	<p> ।। श्री श्रीपाद श्रीवल्लभश्री नृसिंह सरस्वती दत्तात्रेयाय नमः । </p> 
       		<p> ।। श्री मुक्तेश्वराय नमः ।। <br>  श्री संचारेश्वराय नमः ।। <br>  श्री मातृपितृभ्यो नमः ।। </p> 
		<p> सद्गुरुवर्या तव शरणम् । धर्मभास्करातव शरणम् । चिदानंदा सत्चित्स्वरूपा । प्रसन्नरूपा तव शरणम्  <br> ।।१।।  </p> 
		<p> प्रेममूर्ति तव शरणम् । शीघ्रकोपी तव शरणम् । करुणानाथा विशाल हृदया। उग्रस्वरूपा तव शरणम्  <br> ।।२।।  </p> 
		<p> नागभूषणा तव शरणम् । सर्पपालका तव शरणम् । सर्पाभ्यासक सर्पविभूषित । अहिभयनाशक तव शरणम्  <br> ।।३।।  </p> 
		<p> ग्रंथानुरागी तव शरणम् । अखंडपठणं तव शरणम् । ज्ञानोपासक ज्ञानतपस्वी । ज्ञानस्वरूपा तव शरणम्  <br> ।।४।।  </p> 
		<p> तेजसरूपा तव शरणम् । अमोघ वक्ता तव शरणम् । राष्ट्रोद्धारक खलनिर्दालक । अद्भुत वाणी तव शरणम्  <br> ।।५।।  </p> 
		<p> पतितपावन तव शरणम् । पतितोद्धारक तव शरणम् । अनाथ आश्रम प्रतिष्ठापिता । अनाथनाथा तव शरणम्  <br> ।।६।।  </p> 
		<p> श्रममहर्षि तव शरणम् । यज्ञस्वरूपा तव शरणम् । श्रमयज्ञादि अनंतकार्या । कुशल निर्मिती तव शरणम्  <br> ।।७।।  </p> 
		<p> धर्मप्रचारक तव शरणम् । भ्रमण अविरत तव शरणम् । कुशल संघटक धर्मप्रवक्ता । संचारेशा तव शरणम्  <br> ।।८।।  </p> 
		<p> गुरुमाऊली तव शरणम् । सद्‌गुरुमुर्ती तव शरणम् । कृपाप्रसादे अविरत करुणा । मोक्षप्रदायक तव शरणम्  <br> ।।९।।  </p> 
		<p> दत्तानंदा तव शरणम् । शिवस्वरूपा तव शरणम् । माधवाश्रमयति सत् शिष्या । नारसिंह गुरु तव शरणम्  <br> ।।१०।।  </p> 
		<p> सद्‌गुरुवर्या तव शरणम् । धर्मभास्करा तव शरणम् । चिदानंदा सत्चित्स्वरूपा । प्रसन्नरूपा तव शरणम् ।। <br> 
			हा आपला देश भारत । त्यातही हा महाराष्ट्र प्रांत । असंख्य संत अवतरती येथ । जगदोद्धार करावया  <br> ।।११।। </p> 
		<p> स्वतः असोनि पूर्णकाम । परी पाहुनि जन हे अधमाधम । येती सोडुनि आपुले धाम । व्यंकटी त्यांची सांडावया  <br> ।।१२।।  </p> 
		<p> ज्या कारणे घेतला अवतार । ते सफल संपूर्ण झाल्यावर । क्षणही न थांबती धरेवर । घेती निरोप सर्वांचा  <br> ।।१३।।  </p> 
		<p> म्हणती आम्ही जातो अमुच्या गावा । अमुचा रामराम घ्यावा । जणू तुकोबा सांगती सांगावा। सकल संत सज्जनांचा  <br> ।।१४।। </p> 
		<p> ज्ञानेश्वरी लिहून झाल्यावर । समाधिस्थ होती ज्ञानेश्वर । न थांबती क्षणभर । अवतार कार्य झाल्यावरी  <br> ।।१५।।  </p> 
		<p> रामायण होताच संपूर्ण । गोदावरीस करती देहार्पण । संत एकनाथांचे आत्म समर्पण । ज्ञातचि असे सर्वांना  <br> ।।१६।।  </p> 
		<p> अभंग होताच कोट्यानुकोटी । सदेह गेले वैकुंठी । श्रीरंगाची घेण्या भेटी । तुकोबा जाती हर्षाने  <br> ।।१७।।  </p> 
		<p> संतांनी देह सोडल्यावर । भाविक होती भावविभोर । म्हणती परतोनि यावे सत्वर। गुरु माऊली झडकरी  <br> ।।१८।।  </p> 
		<p> कुणी भक्त मंडळी करिती । आपल्या सद्‌गुरुंची पुण्यतिथी । परी सद्‌गुरु गेले-मेले न म्हणती । सदैव असती अतिनिकट  <br> ।।१९।। </p> 
		<p> त्यातही आपले संचारेश्वर । असती स्वये धर्मभास्कर । उदयास्ताची लीला निरंतर । करती ह्या धरेवरी  <br> ।।२०।। </p> 
		<p> जे सूर्योदयाचा आनंद घेणार । त्यांनी सूर्यास्तालाही असावे तत्पर । आणि पुनश्च सूर्योदय होणार । रात्रीच्याच गर्भातुनी  <br> ।।२१।।  </p> 
		<p> म्हणोनि जे कधी आले ना गेले। ना जन्मले ना मेले। असे हे गुरुतत्त्व आगळे वेगळे । जाणून घ्यावे सर्वांनी  <br> ।।२२।।  </p> 
		<p> सहजचि लोकांमध्ये वावर । परी अंतरी असती स्थिर । म्हणोनि आले गेले हा शब्दसंभार । असे केवळ शब्दच्छल  <br> ।।२३।।  </p> 
		<p> श्रोते पुसती काय झाले । तुम्ही असे का बोलू लागले । आताच कसे हे तुम्हा आठवले । सांगावे आम्हा सत्वरी  <br> ।।२४।। </p> 
		<p> तुमचे हे बोलणे ऐकल्यावर । आम्ही तर झालो बधिर । जीव आमचा खालीवर । होऊ लागला बघा तरी  <br> ।।२५।।  </p> 
		<p> हे आताच लिहिण्याचे कारण । श्रोत्यांनी व्हावे सावधान । प्रसंग येतसे आता कठीण । जो सांगावाच लागेल  <br> ।।२६।।  </p> 
		<p> महाराजांनी होते ठरविले । करायचे ते सर्वचि केले । जाणले त्यांनी मूळही आले । नेण्या त्यांना माहेरी  <br> ।।२७।। </p> 
		<p> देश देव अन् धर्मासाठी । केली केवढी आटापिटी । कृतार्थ होऊन जाण्यासाठी । सिद्धचि असती महाराज  <br> ।।२८।।  </p> 
		<p> आयुष्यातील एकही क्षण । नसे घालविला व्यर्थची म्हणून । मरणाचे भय जे दारुण । नसे मुळीच महाराजांना  <br> ।।२९।।  </p> 
		<p> मृत्यूला सहजचि हुलकावणी । दिली कैकदा महाराजांनी । परंतु आता यावेच म्हणुनी। बोलाविती कृपाळू काळाला  <br> ।।३०।।  </p> 
		<p> पैलतीरी आला मुक्तेश्वर । याची चाहूलही कुणाला खरोखर । लागू न देती संचारेश्वर । दुखतील जन हे म्हणुनिया  <br> ।।३१।।  </p> 
		<p> चोपडे वकील पिंपळगाव बसवंतचे । शिष्य असती महाराजांचे । त्या दोघाही पती पत्नींचे । लक्ष असे श्री चरणांवरी  <br> ।।३२।।  </p> 
		<p> त्यांच्या अतीव आग्रहावरून । महाराज स्वीकारिती निमंत्रण। आता अखेरचेच आवागमन । नाराज न करती कोणाला  <br> ।।३३।।  </p> 
		<p> त्या गावात अण्णा कोहोळ एक । असती शाळेचे मुख्याध्यापक । त्यांनाही वाटे महाराजांनी देख । मुक्कामी यावे आपल्या घरी  <br> ।।३४।।  </p> 
		<p> महाराज करती सर्वांचे समाधान । काही दिवस तिथे राहून । नंतर एक दोन गावी जाऊन । येती कोळपेवाडीत  <br> ।।३५।।  </p> 
		<p> ओझरच्या शांताबाई निंबाळकरांचे। जरी आमंत्रण होते आग्रहाचे । तरी शक्य नसे तिथे जाण्याचे । स्वप्नातचि देती दर्शना  <br> ।।३६।। </p> 
		<p> गौतमनगरच्या साखर कारखान्यात । कळा येऊ लागल्या छातीत । महाराज होती तिथे अस्वस्थ । म्हणती चला येथुनि झडकरी  <br> ।।३७।। </p> 
		<p> चला रे चला आता मुलुंडला । भेटू द्या माझ्या माऊलीला । चिन्मय पादुकांच्या दर्शनाला । जावे वाटे मज सत्वरी  <br> ।।३८।।  </p> 
		<p> कळा ज्या लागल्या जीवा । सांगू कुणा मी केशवा। आता सत्वर प्रसाद द्यावा । आपल्या दर्शन कृपेचा  <br> ।।३९।।  </p> 
		<p> परंतु आश्रमाजवळ थांबून । घेती गाडीतूनचि दर्शन । जाती त्वरितचि तेथून । मुंबईच्या जे. जे. रुग्णालयात  <br> ।।४०।।  </p> 
		<p> डॉ. तुळपुळे आणि डॉ. देशमुखांनी । बघताच महाराजांना तपासोनी । तेही गेले हादरुनी । म्हणती हा तर चमत्कार  <br> ।।४१।।  </p> 
		<p> खरोखरच हा महात्मा थोर । म्हणोनि आला इथवर । आता कृपा करो परमेश्वर । यश देवो आमच्या सेवेला  <br> ।।४२।।  </p> 
		<p> महाराजांना अति दक्षता विभागात । नेले डॉक्टरांनी त्वरित । सांगती आता कुणालाही आत । पाठवू नये भेटीला  <br> ।।४३।। </p> 
		<p> महाराजांचे कळताच वर्तमान । मी आणि माधव दोघेजण । निघालो त्वरित खामगावाहून । मुंबईला येण्यासाठी  <br> ।।४४।।  </p> 
		<p> भेट होताच महाराजांची । काहिली झाली अंतःकरणाची । रुग्णावस्था पाहून त्यांची। मी तर झालो गर्भगळीत  <br> ।।४५।।  </p> 
		<p> ऐसे क्लांत पहुडलेले महाराज । पाहत होतो प्रथमचि आज । ती धावपळ तो आवेश ते ओज । आठवुनी डोळे डबडबले  <br> ।।४६।।  </p> 
		<p> मी माधव नाना नवीन । अनघा अक्का चौधरी काकूही पण । लेले गोविंदा गोपू इतके जण । जमलो होतो सर्व तेथे  <br> ।।४७।।  </p> 
		<p> जाधव फडके नेहेते सावंत । मीरा पुष्पा कमळाकरही तेथ। दिवसभर थांबुनि दवाखान्यात। रात्री जातसो आश्रमी  <br> ।।४८।।  </p> 
		<p> ज्यांना ही वार्ता समजली । दवाखान्यात येऊ लागली मंडळी । गर्दी पाहताच ही असली । डॉक्टर घालती बंधने  <br> ।।४९।।  </p> 
		<p> घ्यावे दुरुनची दर्शन । केवळ एकचि क्षण थांबून । न बोलता जावे निघून । महाराजांच्या जवळुनी  <br> ।।५०।।  </p> 
		<p> महाराज बरे व्हावे म्हणुनी। करती प्रार्थना मनोमनी । नामस्मरणा करती कुणी। कुणी करती उपासना  <br> ।।५१।।  </p> 
		<p> महाराज बोलाना आमच्याशी । का धरले तुम्ही मौनाशी। रागावलात तरी चालेल आम्हासी । बोलाना हो काहीतरी  <br> ।।५२।। </p> 
		<p> पाहती अश्रूभरल्या नयनांनी जाती निघून जड पावलांनी । जाऊ नका हो महाराज निघुनी । ऐसे विनवती वारंवार  <br> ।।५३।।  </p> 
		<p> परंतु जिथे महाराजांनीच ठरविले । माहेरी जाण्याचे निश्चित केले । तेथे इतरांचे काय चाले । जपजाप्य अनुष्ठान  <br> ।।५४।।  </p> 
		<p> डॉक्टरांचे अचूक प्रयत्न । महाराजांची इच्छाशक्ती जाण । बरे वाटते ऐसे सांगून । जाऊ म्हणती आश्रमी  <br> ।।५५।।  </p> 
		<p> महाराज म्हणती डॉक्टरांना । ऐका माझी मनोकामना। सोमवारी असते उपासना । जाऊ द्यावे मज आश्रमी  <br> ।।५६।।  </p> 
		<p> तुम्ही सुट्टी दिली तर । मज आनंद होईल अपार । जर दिलाच तुम्ही नकार । तर उडी मारून जाईन मी  <br> ।।५७।।  </p> 
		<p> सर्वांनाच महाराजांनी चकविले । सोमवारपर्यंत आश्वस्त केले । परी शनिवारी जाण्याचे निश्चित केले। बेसावध ठेवून सर्वांना  <br> ।।५८।।  </p> 
		<p> शनिवार दिवस हा हनुमंताचा । ठरविला आपल्या उड्डाणाचा। सूर्यमंडळा भेदून जाण्याचा । मुहूर्त असे हा अलौकिक  <br> ।।५९।।  </p> 
		<p> हनुमंताचे एक भजन । महाराजांना आवडायचे मनापासून । म्हणवून घेती सर्वांकडून । दर शनिवारी आरतीमध्ये  <br> ।।६०।। </p> 
		<p> म्हणूया आपण तो गजर। होऊनिया भावविभोर । वाजवू टाळ्या धरुनी फेर । करू स्मरण हनुमंताचे  <br> ।।६१।।  </p> 
		<p> उडाला उडाला लंका जाळुनी आला बाप्पा मारुती । लंका जाळुनी आला बाप्पा मारुती । लंका जाळुनी आला बाप्पा मारुती ।। <br> उडाला उडाला लंका जाळुनी आला बाप्पा मारुती ।। कळलेच असेल आपल्याला । <br> हा गजर कशास्तव केला । आता वेध लागले गुरुदेवाला । येथून उड्डाण घेण्याचे  <br> ।।६२।।  </p> 
		<p> डॉक्टर सांगती सर्वांसमोर । आता महाराज धोक्याबाहेर । परी येथे राहावे दिवस चार । सुट्टी देऊया सोमवारी  <br> ।।६३।। </p> 
		<p> सगळेच राहिले गाफील । परी महाराजांनी जाणला काळ । आपल्या सीमोल्लंघनाचि वेळ । ठरविली होती निश्चित  <br> ।।६४।।  </p> 
		<p> रामकृष्ण परमहंस ठाकूरांची । घटिका शंभराव्या पुण्यतिथीची । साधण्या लगबग महाराजांची । चालली होती शांतपणे  <br> ।।६५।। </p> 
		<p> शके एकोणीसशे आठच्या श्रावणात । दक्षिणायनी वर्षाऋतूत । एकादशीचा साधण्या मुहूर्त । महाराज होती अधीर  <br> ।।६६।।  </p> 
		<p> आपल्या देहाचे हे वस्त्र जीर्ण । किती दिवस ठेवावे सांभाळून । देण्या त्यास टाकून । घेती उड्डाण पैलतीरी  <br> ।।६७।।  </p> 
		<p> उदयाचली भास्कर आला । आणि हा धर्मभास्कर निघाला । जणू महाराजांनी अर्घ्य अर्पिला । सूर्यास आपल्या जीवनाचा  <br> ।।६८।।  </p> 
		<p> सोळा ऑगस्ट एकोणविसशेश्यांशी । प्रातःकाळी शनिवारच्या दिवशी । कोणीच आपल्या जवळ नाही ऐसी । खात्री करती महाराज  <br> ।।६९।।  </p> 
		<p> आणि करुनी माऊलीचे स्मरण । बजरंगाचे आठवुनी उड्डाण । गेला राजहंस उडून । कळलेही नाही कुणाला  <br> ।।७०।।  </p> 
		<p> नाही तडफड किंवा धडपड । नसे मुळीही आरडा ओरड । गेला मृत्युंजय जिंकुनी गड। शांतीः शांतीः ॐ शांतीः  <br> ।।७१।।  </p> 
		<p> आकार निराकारात सामावले । सगुण निर्गुणाकडे झेपावले। आपले अवतार कार्य संपविले । शांतपणे महाराजांनी  <br> ।।७२।।  </p> 
		<p> यालाच म्हणती महानिर्वाण । देह केला मुक्तेश्वरार्पण । आणि स्वतः गेले निघून । माय माऊलीच्या घरी  <br> ।।७३।।  </p> 
		<p> यालाच संत माहेर म्हणती । पहुडूनी मातेच्या अंकावरती । आता घेण्या चीर विश्रांती । मातेच्या पदराखाली  <br> ।।७४।।  </p> 
		<p> पंचाहत्तर वर्षे हे 'श्री' यंत्र । जपत होते जनहित मंत्र । झाले अखेर स्वतंत्र । झेप घेण्या दिगंतरी  <br> ।।७५।।  </p> 
		<p> महाराज गेल्याची वार्ता भयंकर । वायुवेगाने पसरली सर्वदूर । धाऊनी येती मुंबईकर । मिळेल त्या वाहनानी  <br> ।।७६।। </p> 
		<p> डोळे डबडबले अश्रूनी । हृदय भरले विरह दुःखानी। संपूर्ण महाराजांच्या स्मृतींनी । मन भरले काठोकाठ  <br> ।।७७।।  </p> 
		<p> तेथोनी महाराजांचे ध्यानस्थ शरीर। आणिले मुलुंड आश्रमी सत्वर । ठेविले तिथे दिवसभर । भक्तांच्या दर्शनास्तव  <br> ।।७८।।  </p> 
		<p> खोपोलीचे गगनगिरी महाराज । असती दोन्ही पायांनी अपाहिज । परंतु आश्रमी येताच आज। धावत जाती दर्शना  <br> ।।७९।।  </p> 
		<p> हजारो हजार मुंबईकरांनी । दर्शन घेतले साश्रुनयनांनी। म्हणती महाराज यावे परतुनी । सनाथ करण्या अनाथांना  <br> ।।८०।।  </p> 
		<p> खामगावी आणताच महाराजांना । तळघरात नेऊनी दर्शना । बाहेर आणताच मग त्यांना । चौकोनी फरशीवरी' बैसविले  <br> ।।८१।।  </p> 
		<p> आकाशवाणी आणि दूरदर्शनवर । वार्ता येताच सविस्तर । कळले भक्तांना भारतभर । महाराज निजधामी गेले म्हणोनि  <br> ।।८२।।  </p> 
		<p> महाराज खामगावी आल्याचे कळता । उसळती जनसागराच्या लाटा । सोडुनी सारी संसार चिंता । धावती सारे आश्रमी  <br> ।।८३।।  </p> 
		<p> खामगावी असूनी एस.टी.चा संप । तरी गर्दी झाली अमाप । खाण्यापिण्याची व्यवस्था खूप। शिस्तीत केली स्थानिकांनी  <br> ।।८४।।  </p> 
		<p> हजारो भाविकांचा जमता मेळा । प्रारंभ झाला मिरवणुकीला। सजलेल्या गाडीत बसवुनी सद्गुरुला। नेले मिरवणुकीमध्ये  <br> ।।८५।।  </p> 
		<p> दर्शन घेण्या महाराजांचे । दुतर्फा थवे उभे भाविकांचे । चौकाचौकात तलवारीचे । खेळ केले युवकांनी  <br> ।।८६।।  </p> 
		<p> सर्वांनी मानाचा मुजरा । दिला अखेरचा धर्मभास्करा । संपूर्ण शहराला मारुनि फेरा । परतली मिरवणूक आश्रमी  <br> ।।८७।।  </p> 
		<p> भजनी मंडळांनी दिवसभर । केला हरिनामाचा गजर । भारुडे भजने गाऊनी सुस्वर । महाराजांना वंदिले तयांनी  <br> ।।८८।।  </p> 
		<p> दहनाच्या ओट्यावरी ठेवताच श्रींना । शोक अनावर होई भक्तांना । परंतु आम्ही विनविले सर्वांना। उपासना करू या आपण सारे  <br>  ।।८९।।  </p> 
		<p> महाराजांसमोरची ही उपासना । अंतिम असे जाणवले सर्वांना । देण्या श्रींना अंतिम वंदना । म्हणती उपासना मनोभावे  <br> ।।९०।।  </p> 
		<p> महाराजांचे धाकटे बंधू अप्पासाहेबांनी। दिला महाराजांना अग्नि । श्री अण्णा आणि नानांनी । केले सहकार्य तयांना  <br> ।।९१।। </p> 
		<p> ब्रह्मवृंदांनी करताच वेदमंत्रांचा गजर । तेणे वातावरण झाले गंभीर । अग्निदेवतेनी घेतले संचारेश्वर । जणू आपल्या अंकावरी  <br> ।।९२।।  </p> 
		<p> सर्वच भाविक म्हणती मनात । महाराज यावेच पुन्हा परत । का केले आम्हा अनाथ । सांगा इतक्या लवकरी  <br> ।।९३।। </p> 
		<p> तुझ्याविना हे संचारेश्वरा । शून्य वाटे ही धरा । तुझ्यासवेचि दातारा। नेले का न तू आम्हासी  <br> ।।९४।।  </p> 
		<p> तुझ्याविना झालो उदास । दिशा सर्वंही दिसती भकास । सुनसान जाहले आकाश । सुचेना येथे कुणा काही  <br> ।।९५।।  </p> 
		<p> दासमोहन म्हणे संचारेश्वरा । द्यावा तव चरणी मज थारा । ऐसे अवचित दातारा । कैसे वाटले जावेसे  <br> ।।९६।।  </p> 
		<p> कोणत्याही गावी जाताना । 'सदा सर्वदा'... म्हणत होतातना । याच वेळेस सांगाना। का धरले मौनव्रता  <br> ।।९७।।  </p> 
		<p> आम्ही अपराधी खरोखर । परी तू माय बाप परमेश्वर । का वागला असा कठोर । आपुल्याच लेकरांशी  <br> ।।९८।।  </p> 
		<p> दाणा आणते सांगुनी । जावे पिलांच्या आईनी। आणि येऊच नये परतोनि । तैसे झाले आज हे  <br> ।।९९।।  </p> 
		<p> कन्या सासुराशी जाये जरी । वळोनि पाहे माघारी । जिची मायच गेली माहेरी । तिने वळोनि पाहावे कुठे  <br> ।।१००।। </p> 
		<p> माय बाप सखा गुरुवर। करोनिया गेला निराधार । आता अनाथांना आधार । कोण असे मुक्तेश्वरा  <br> ।।१०१।।  </p> 
		<p> येई तो जायी हे सत्यवचन । त्याचे करिती नित्यपठण । तरीही त्याचे विस्मरण । सहजचि होते सर्वांना  <br> ।।१०२।।  </p> 
		<p> घार उडते आकाशी। परी लक्ष तिचे पिलापाशी । तैसे पाहशील ना आम्हासी। जिथे असशील तेथोनि  <br> ।।१०३।। </p> 
		<p> गेला गेला आमचा त्राता । गेला गेला आमचा विघ्नहर्ता । गेला गेला आमचा सौख्यदाता । झालो आम्ही अनाथ  <br> ।।१०४।।  </p> 
		<p> ऐसा शोक करिती अपार । स्फुंदतचि जाती घरोघर । श्रींचा विरह कसा करणार । सहन सारे भाविक  <br> ।।१०५।।  </p> 
		<p> महाराज सांगती सर्वांना । गेलो कुठे मी सांगाना । जरा हृदयी पाहाना । दिसेल तुम्हा तिथेच मी  <br> ।।१०६।।  </p> 
		<p> शंका येताच मनात । जाऊन बसावे तळघरात । दिसेल निर्गुण पादुकांत । सदैव मी भाविकांना  <br> ।।१०७।। </p> 
		<p> ऐसे सद्‌गुरुंचे वचन । ऐकोनि झालो धन्य धन्य । गेलो तयांना शरण । अनन्यभावे सर्वथा  <br> ।।१०८।। </p> 
		<p> जोवरी नभी हे तारांगण । आणि चंद्रसूर्याचे आवागमन । तोवरी संचारेश्वराचे स्मरण । असेल ह्या धरेवरी  <br> ।।१०९।।  </p> 
		<p> जोवरी मुखी संचारेश्वर । ह्या कलियुगाचा घातक ज्वर। बाधू न शके क्षणभर । म्हणोनि स्मरावे नित्य तया  <br> ।।११०।।  </p> 
		<p> त्रिविध तापे पोळती जन । त्यांनी धरिता श्री गुरुचरण । तापत्रयाचेही नंदनवन । होऊन जायील सर्वथा  <br> ।।१११।।  </p> 
		<p> म्हणोनि कोटी तीर्थांचा वास । असे ह्या पवित्र स्थानास । जिथे केले संचारेशास । श्री मुक्तेश्वर चरणी विलीन  <br> ।।११२।। </p> 
		<p> असो आता दंडवत । महाराज आपणासी अनंत । भाविकांनाही जोडोनी हात। थांबतो मी इथे आता  <br> ।।११३।।  </p> 
		<p> श्री गुरुचरित्राचा हा विस्तार। ठेविला असे आपणासमोर। आपण तर सद्‌गुरुचरणचतुर । घ्यावे निवडून योग्य ते  <br> ।।११४।।  </p> 
		<p> अहो संचारेश्वर सद्‌गुरुदेवा । झाली संपूर्ण ही वाक्सेवा । संतोषोनी आपण द्यावा । कृपाप्रसाद झडकरी  <br> ।।११५।।  </p> 
		<p> संपूर्ण झाल्यावरी श्रमदान । आपण करायचो ईश्वरार्पण । तैशीच ही वाक्सेवा समर्पण । करितसे गुरुवरा आपणाला  <br> ।।११६।।  </p> 
		<p> जे जे आपण सांगितले । ते तैसेचि असे लिहिले । काही असेल न्यून राहिले । क्षमा करावी महाराज  <br> ।।११७।।  </p> 
		<p> हे संचारेश्वरा दयासागरा। सांभाळावे या पामरा। घेऊनी जवळी ह्या लेकुरा । द्यावे आता भातुके  <br> ।।११८।।  </p> 
		<p> मागणे माझे लई नाही। चिंता नसावी मुळीही । स्वार्थाचे मागणे काही । सांगणार नसे आपणाला  <br> ।।११९।। </p> 
		<p> जे करतील ग्रंथाचे पठण । त्यांचे व्हावे संपूर्ण कल्याण । त्यांना न हो विस्मरण । कधीही सद्‌गुरुचरणाचे  <br> ।।१२०।।  </p> 
		<p> मुले लेकुरे आप्तपरिवार । धर्मानुकूल असावा संसार । नेटका करोनी व्यवहार । नांदो सारे सौख्यभरे  <br> ।।१२१।।  </p> 
		<p> दृढतर असावी स्वदेशनिष्ठा । वर्धिष्णु व्हावी स्वधर्मनिष्ठा। तत्त्वनिष्ठ असावी पोथीनिष्ठा । सकळ जनांच्या अंतरी  <br> ।।१२२।।  </p> 
		<p> भाविकांच्या सत्यसंकल्पास । असावा आशीर्वाद खास । त्यांच्या कल्याणकारी मागणीस । करावे पूर्ण ते झडकरी  <br> ।।१२३।।  </p> 
		<p> असो कोणी खल-दुर्जन । त्याने करताच पारायण । त्याचा व्हावा नारायण । आपल्या कृपाप्रसादे गुरुराया  <br> ।।१२४।।  </p> 
		<p> करावी सर्वांनी सामूहिक उपासना । ऐसा छंदची लागो मना । श्रमदान नेत्रदान आणि रक्तदाना । करोनि समाजऋणा फेडावे  <br> ।।१२५।।  </p> 
		<p> यालाच म्हणती समष्टिधर्म । हेचि असे संचारेशाचे मर्म । ऐसेचि घडावे निर्मळ कर्म । जे पसंत पडेल संतांना  <br> ।।१२६।।  </p> 
		<p> धन संपत्ती कीर्तीचा हव्यास । न लागो कोण्या भाविकास । लागावा त्यांना एकचि ध्यास । श्रीगुरुचरणसेवेचा  <br> ।।१२७।।  </p> 
		<p> ऐसा पुण्यप्रताप वाढावा । लाभावा सर्वां आनंद ठेवा । जन्म मरण चक्रातून सुटावा । सकळही प्राणिजात  <br> ।।१२८।।  </p> 
		<p> देवा एकचि मागणे माझे । स्वप्न माझ्या संचारेशाचे । अखंड हिदुस्थान पाहण्याचे । करावे पूर्ण ते आता  <br> ।।१२९।।  </p> 
		<p> काय मागू हो या उपरी । हे सद्‌गुरुनाथा कृपा करी । करावी मागणी आता पुरी। जी मागतसे अभंगातून  <br> ।।१३०।।  </p> 
		<p> पदावरुनी दूर केले। मला त्वाचि मुक्त केले ।। देवा तुझा सारा खेळ । भल्यासाठीच केवळ  <br> ।।१।।  </p> 
		<p> झालो आता मी मोकळा । लागो मला तुझा लळा । थोडे वाटले वाईट । परि त्वाचि केले धीट  <br> ।।२।।  </p> 
		<p> दासमोहन म्हणे देवा । मज सांभाळी केशवा  <br> ।।३।।  </p> 
		<p> मला नको मठ मला नको थाट । व्हावी थेट भेट ईश्वराची  <br> ।।१।।  </p> 
		<p> काही नको ज्ञान आणि ते विज्ञान । लागो नित्य ध्यान ईश्वराचे  <br> ।।२।।  </p> 
		<p> कशाला सोवळे कशाला ओवळे । राहू साधे भोळे देवापाशी  <br> ।।३।।  </p> 
		<p> नको भगवी वस्त्रे नको टिळेमाळा । लागो मज लळा तुझा देवा  <br> ।।४।।  </p> 
		<p> दासमोहन म्हणे कसे सांगू तुज । अंतरीचे गुज ओळखावे  <br> ।।५।।  </p> 
		<p> केली म्या तेवढी झाली पुरी सेवा । ऐसे का केशवा वाटे तुज  <br> ।।१।।  </p> 
		<p> म्हणोनि का मज केले आता मुक्त । व्हावया संयुक्त तुझे ठायी  <br> ।।२।।  </p> 
		<p> बहू शीण झाला ऐसे का वाटले । म्हणोनि तोडिले पाश सारे  <br> ।।३।।  </p> 
		<p> आश्रमाची सेवा हाच एक ध्यास । पुरविली आस सारी देवा  <br> ।।४।।  </p> 
		<p> झाले आता सारे मला ते पावले । त्वाचि गोड केले म्हणोनिया  <br> ।।५।।  </p> 
		<p> वाणी आणि माझी लेखणी प्रेमळ । तुलाचि केवळ अर्पियेली  <br> ।।१।।  </p> 
		<p> अर्पियेले तुज तन मन धन । मुक्तेश्वरार्पण केले सारे  <br> ।।२।।  </p> 
		<p> तुझे तुला देवा देवोनिया मुक्त । झालो आता शांत अंतर्बाह्य  <br> ।।३।।  </p> 
		<p> नाही खेद खंत नाही राग लोभ । नसे मुळी क्षोभ अंतरंगी  <br> ।।४।।  </p> 
		<p> दास मोहनाची विनंती ऐक बारे । शत्रू मित्र सारे सुखी होवो  <br> ।।५।। </p>
		
		<p> इति श्रीसंचारेश्वर चरित्रामृते दास मोहन विरचित ग्रंथायां श्री संचारेश्वर महानिर्वाण प्रकरणानाम द्वाविंशोऽध्यायः ।।२२।। </p> 

		<p> ॐ नमः संचारेश्वरार्पणमऽस्तु ।। श्रीगुरुचरणार्विन्दार्पणमस्तु।। </p> 

		<p> हरयेनमः हरयेनमः हरयेनमः । जय जय रघुवीर समर्थ ।। </p> 

		<p> (ओवी संख्या  १३०) </p>

		<p> 卐 卐 卐 卐 卐 <br> </p>

    </div>
         <div class="btn-group" style="width:100%">
		<button style="width:33.3%" onclick="goToChapterPage21()"> ◀◀ </button> 
		<button style="width:33.3%" onclick="goToHome()"> 🏠 </button>  
		<button style="width:33.3%" onclick="goToChapterPage23()"> ▶▶ </button>   
	</div>	
    </div>

    <script src="../js/script.js"></script>
</body>
</html>
