<!DOCTYPE html>
<html lang="en">
   <head>
      <!-- Google tag (gtag.js) -->
      <script async src="https://www.googletagmanager.com/gtag/js?id=G-XKHEQM95ZQ"></script>
      <script>
         window.dataLayer = window.dataLayer || [];
         function gtag(){dataLayer.push(arguments);}
         gtag('js', new Date());
         
         gtag('config', 'G-XKHEQM95ZQ');
      </script>
      <meta charset="UTF-8">
      <meta name="viewport" content="width=device-width, initial-scale=1.0">
      <meta http-equiv="X-UA-Compatible" content="ie=edge">
	  
	  <!-- Language -->
	  <meta http-equiv="Content-Language" content="mr, en">
	  
	  <!-- Primary Meta Tags -->
      <meta name="description" content="चांगदेव पासष्टीवरील प्रस्तावना – विवेक घळसासी यांचे मनोगत. मोहनराव कुळकर्णी लिखित ओवीबद्ध भाष्य आणि माधुरी जोशी यांचे भावपूर्ण विवरण. आध्यात्मिक, साहित्यिक व धार्मिक महत्त्व असलेला ग्रंथ. | Preface to Changdev Pasashti – Reflection by Vivek Ghalasasi. A poetic spiritual commentary by Mohan Kulkarni and interpretative explanation by Madhuri Joshi. A significant Marathi literary and devotional work.">
      <meta name="keywords" content="चांगदेव पासष्टी, प्रस्तावना, मोहनराव कुळकर्णी, माधुरी जोशी, विवेक घळसासी, ओवीबद्ध भाष्य, धार्मिक ग्रंथ, आध्यात्मिक साहित्य, Marathi spiritual literature, Changdev Pasashti, Mohan Kulkarni, Madhuri Joshi, Vivek Ghalasasi, Marathi preface, poetic commentary">
      <meta name="author" content="Anvay B Kulkarni">
	  <meta name="robots" content="index, follow">
      
	  <!-- Open Graph Meta Tags -->
      <meta property="og:title" content="सार्थ श्री चांगदेव पासष्टी प्रस्तावना | Changdev Pasashti Preface|मोहन कुळकर्णी |  माधुरी जोशी">
      <meta property="og:description" content="चांगदेव पासष्टीवरील प्रस्तावना – विवेक घळसासी यांचे मनोगत. मोहनराव कुळकर्णी लिखित ओवीबद्ध भाष्य आणि माधुरी जोशी यांचे भावपूर्ण विवरण. आध्यात्मिक, साहित्यिक व धार्मिक महत्त्व असलेला ग्रंथ. | Preface to Changdev Pasashti – Reflection by Vivek Ghalasasi. A poetic spiritual commentary by Mohan Kulkarni and interpretative explanation by Madhuri Joshi. A significant Marathi literary and devotional work.">
      <meta property="og:image" content="https://anvaybk.github.io/sanchareshwar/images/SM-ChangdevPasashti-80x80.webp">
      <meta property="og:url" content="https://anvaybk.github.io/sanchareshwar/pages/cpasashti2.html">
	  <meta property="og:type" content="article" />
	  <meta property="og:locale" content="mr_IN" />
	  <meta property="og:site_name" content="Shree Changdev Pasashti" />
	  
	  <!-- Twitter Card Meta Tags -->
	  <meta name="twitter:card" content="summary_large_image">
      <meta name="twitter:title" content="सार्थ श्री चांगदेव पासष्टी प्रस्तावना | Changdev Pasashti Preface|मोहन कुळकर्णी |  माधुरी जोशी">
      <meta name="twitter:description" content="चांगदेव पासष्टीवरील प्रस्तावना – विवेक घळसासी यांचे मनोगत. मोहनराव कुळकर्णी लिखित ओवीबद्ध भाष्य आणि माधुरी जोशी यांचे भावपूर्ण विवरण. आध्यात्मिक, साहित्यिक व धार्मिक महत्त्व असलेला ग्रंथ. | Preface to Changdev Pasashti – Reflection by Vivek Ghalasasi. A poetic spiritual commentary by Mohan Kulkarni and interpretative explanation by Madhuri Joshi. A significant Marathi literary and devotional work.">
      <meta name="twitter:image" content="https://anvaybk.github.io/sanchareshwar/images/SM-ChangdevPasashti-80x80.webp">
	  
      <!-- Canonical URL -->
	  <link rel="canonical" href="https://anvaybk.github.io/sanchareshwar/pages/cpasashti2.html"/> 
      <link rel="stylesheet" href="../css/styles.css">
      <link rel="stylesheet" href="../css/homestyles.css">
      <link rel="manifest" href="../manifest.json">
      <link rel="apple-touch-icon" sizes="180x180" href="../images/apple-touch-icon.png">
      <link rel="icon" type="image/png" sizes="32x32" href="../images/favicon-32x32.png">
      <link rel="icon" type="image/png" sizes="16x16" href="../images/favicon-16x16.png">
      <link rel="icon" type="image/x-icon" href="../favicon.ico">
      <title> श्री चांगदेव पासष्टी - प्रस्तावना </title>
	  <style>
		hr { 
		background-color: brown;
		height: 2px;
		border: 0; 
		}
  </style>
   </head>
   <body>
      <div class="container-heading" oncontextmenu="return false;">
         <h1> ।। प्रस्तावना।। </h1>
         <div class="chapter-content" oncontextmenu="return false;">
        	
			<p align="justify">  कोणता योग कधी, केव्हा व कसा येईल हे खरोखरच सांगता येत नाही. मी खामगांवला प्रवचनानिमित्त जातो काय, तेथे श्री. मोहनराव कुळकर्णी लिखित चांगदेव पासष्टीवरिल ओवीबद्ध भाष्य वाचावयास मिळते काय, आणि त्याची प्रस्तावना मला लिहावी लागते काय, सर्व योगायोगच नाहीतर काय आहे? वास्तविक पाहता सर्वसामान्य साधक पासष्टीच्या वाटेला जात नाही. ते धाडस मोहनरावांनी जरी केले असले तरी, त्यावर प्रस्तावना लिहिण्याचे धाडस मला करावे लागेल याची अजिबातच कल्पना नव्हती! माझे भाग्य व माऊलीची इच्छा एवढेच आपण म्हणू शकतो.
			
			<p align="justify"> एक महत्त्वपूर्ण वैशिष्ट्य तर वाचन होताच सांगता येते. ते म्हणजे मोहनरावांवर असलेली श्री संत पाचलेगांवकर महाराजांची कृपा. श्री महाराजांच्या सहवासाचे भाग्य त्यांना लाभले. गुरुशिष्य संबंधाचे बारकावे त्यांना सहजच न्याहाळता आले. त्यामुळे चांगदेवाने कोरे पत्र पाठविले त्या संदर्भात ते सहजच लिहू शकतात. </p>
			
			<p style="color:brown"> तुझे पत्र अद्भूत। स्वच्छ कोरे चकचकीत। 
			तरीही सारे मनोगत। ध्यानी आले  <br> ।।२।।  <br>
			हे तुवा चांगले केले । मनाला कोरेच ठेविले। 
			लिहिण्या अक्षरे भले। सद्‌गुरुला  <br>।।३।। </p> 
			
			<p align="justify"> सद्‌गुरुंकडे जातांना कोरे करकरीत होवून जावे, हे समजण्यासाठी खरोखरच गुरुकृपेची आवश्यकता आहे. अशी गुरुकृपा व संतकृपा मोहनरावांना आहे. याचा प्रत्यय पासष्टीत जागोजागी येतो. पासष्टीतील पहिल्याच ओवीतील 'स्वस्ती श्री वटेशु' या संबोधनाचा अर्थ विशद करतांना मोहनरावांनी लिहिलेल्या ओव्या बहारदार आहेत. केवळ स्वस्ती श्री ह्या शब्दांतून त्यांनी माऊलीच्या मनांतील कितीतरी भाव व्यक्त केले आहेत. ते सुद्धा संतसहवासाचेच फलित आहे. ते लिहितात,
			<p style="color:brown"> ऐक वटेशा सज्जना। चिंतितो तुझिया कल्याणा। जाणूनि तवं शुद्ध मना। निष्कलंका।। </p>
			<p align="justify">  मोहनरावांच्या ओवीचा अजून एक गुण म्हणजे प्रासादिकता. त्यामुळेच त्यांचा हा ग्रंथ एकदा हातांत घेतला की, संपूर्ण वाचून होईपर्यंत सोडवत नाही सरल ओवी, सुबोध ओवी व कल्पनारम्य ओवी ही  त्यांची खासियत आहे. या संदर्भात एक उदाहरण आवर्जून द्यावेसे वाटते. </p>
			
			<p style="color:brown">  लवण पाणियाचा थावो। माजी रिघोनि गेला पाहो। </p>
			<p>  या माऊलीच्या ४६ व्या ओवीवर ते लिहितात, </p> 
			<p style="color:brown"> एकदा बोलले मीठ । पाहू तळ्याचा शेवट। म्हणोनि मारली थेट। उडी त्याने <br>।।१९३।।   </p>
			
			<p align="justify"> अगदी थोडक्या शब्दांत इतके सुंदर शब्दचित्र ते आपल्या समोर उभे करतात की, ते वाचल्याबरोबर तळ्यांत उडी मारणाऱ्या मिठाकृतिचे चित्र आपल्या डोळ्यांसमोर तंतोतंत उभे राहते. अशी अनेक सौंदर्यस्थळे दाखविता येतील, वाचकांनी ती शोधावी. म्हणजे त्यांना निश्चितच आनंद होईल व पासष्टीतले गूढ सहजच उकलू लागेल. श्री. मोहनरावांच्या ह्या कल्पनारम्य ओव्यांमुळे मुळातील रत्न प्रभावित झाले व अभ्यासकाला सहज सुलम पद्धतीने पासष्टीच्या आकलनाची सोय झाली असे म्हटले तर वावगे ठरु नये. आता बघाना - </p>
			
			<p style="color:brown">  कल्लोळ कंचुक । न फेडिता उघडे उदक। तेंवीं जगेंसी सम्यक्। स्वरुप जो <br>।।५।। </p>
			
			<p align="justify"> ही पासष्टीमधील ओवी सामान्य वाचकास प्रथमदर्शनी जरा दुर्बोधच वाटते. परंतू ह्या ओवीवरील श्री मोहनरावांच्या ओव्या वाचताच सर्व अर्थ डोळ्यांसमोर उभा राहतो. </p>
			
			<p style="color:brown"> तरंग लाटा आणि जळ। <br> हा तर शब्दांचाच खेळ। <br>  
			ते असे पाणीच केवळ । <br> अंतर्बाह्य ।। <br> 
			न करिता विश्वनाश। <br> पहा प्रभुस्वरुपास। <br> 
			विश्वरुपे तोचि खास। <br> नटला असे।। </p>
			
			<p align="justify"> अशी कितीतरी स्थळे दाखविता येतील, परंतु विस्तार भयास्तव आवरते घेतो. वाचकांनी या ग्रंथाचा मुळातूनच आस्वाद घ्यावा.
			<p align="justify"> ह्या ग्रंथाचे अजून एक वैशिष्ट्य आहे ते म्हणजे सौ. माधुरीताई जोशी यांनी लिहिलेला ओव्यांचा अर्थ. 'सोनिया सुगंधु यावा तैसे हे झाले. नुसत्या माऊलीच्याच ओव्यांचा अर्थ लिहून त्या थांबल्या नाहीत, तर मोहनरावांच्या ओव्यांचेही सार्थ विवरण त्यांनी केले. त्यामुळे पासष्टीसारखा दुर्बोध ग्रंथ समजून घेण्यास साधकांना सोयीचे झाले आहे. साहित्य क्षेत्रांत असे दृश्य दुर्मिळच !
			<p style="color:brown"> विवेक घळसासी <br> 
			१५ वामन नगर, <br> जुळे सोलापूर ४१३००४ </p>

		    <p style="color:brown"> 卐 卐 卐 卐 卐 <br> </p>
         </div>
         <div class="btn-group" style="width:100%">
            <button style="width:33.3%" onclick="goToChangdevPasashtiPage1()"> ◀ </button> 
            <button style="width:33.3%" onclick="goToChangdevPasashtiHome()"> 🏠</button>  
            <button style="width:33.3%" onclick="goToChangdevPasashtiPage3()"> ▶ </button>   
            <!-- <button style="width:100%" onclick="goToMainHome()"> 🏠 मुख्य पान</button>  			 -->
         </div>
      </div>
      <script src="../js/script.js"></script>
   </body>
</html>
