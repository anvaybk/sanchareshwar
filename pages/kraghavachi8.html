<!DOCTYPE html>
<html lang="en">
   <head>
      <!-- Google tag (gtag.js) -->
      <script async src="https://www.googletagmanager.com/gtag/js?id=G-XKHEQM95ZQ"></script>
      <script>
         window.dataLayer = window.dataLayer || [];
         function gtag(){dataLayer.push(arguments);}
         gtag('js', new Date());
         
         gtag('config', 'G-XKHEQM95ZQ');
      </script>
      <meta charset="UTF-8">
      <meta name="viewport" content="width=device-width, initial-scale=1.0">
      <meta http-equiv="X-UA-Compatible" content="ie=edge">
	  
	  <!-- Language -->
	  <meta http-equiv="Content-Language" content="mr, en">
	  
	  <!-- Primary Meta Tags -->
      <meta name="description" content="शम्बुकवध रामायणात आहे का? राम खरंच शूद्रविरोधी होते? वाल्मीकि रामायण आणि उत्तर रामायण यातील फरक जाणून घ्या, वस्तुनिष्ठ विश्लेषणासह. | Did Rama really kill Shambuka? Was it caste oppression or a later addition in Uttara Ramayana? Explore this critical perspective on a controversial tale.">
      <meta name="keywords" content="शम्बुकवध, शम्बुक कथा, रामायणातील शूद्र, वाल्मीकि रामायण सत्य, उत्तर रामायण खोटेपणा, राम आणि शम्बुक, कथा राघवाची, मोहन श. कुळकर्णी | Shambuka killing, Rama caste story, Valmiki vs Uttara Ramayan, was Shambuka real, Shambuka truth, Ramayana analysis, Katha Raghavachi, Mohan Kulkarni">
      <meta name="author" content="Anvay B Kulkarni">
	  <meta name="robots" content="index, follow">
      
	  <!-- Open Graph Meta Tags -->
      <meta property="og:title" content="शम्बुकवध: रामायणातील सत्य की कपोलकल्पित? | Shambuka’s Death: Truth or Fiction in Ramayana?">
      <meta property="og:description" content="शम्बुकवध रामायणात आहे का? राम खरंच शूद्रविरोधी होते? वाल्मीकि रामायण आणि उत्तर रामायण यातील फरक जाणून घ्या, वस्तुनिष्ठ विश्लेषणासह. | Did Rama really kill Shambuka? Was it caste oppression or a later addition in Uttara Ramayana? Explore this critical perspective on a controversial tale.">
      <meta property="og:image" content="https://anvaybk.github.io/sanchareshwar/images/Katha-Raghavachi-80x80.webp">
      <meta property="og:url" content="https://anvaybk.github.io/sanchareshwar/pages/kraghavachi8.html">
	  <meta property="og:type" content="article" />
	  <meta property="og:locale" content="mr_IN" />
	  <meta property="og:site_name" content="Shri Katha Raghavachi" />
	  
	  <!-- Twitter Card Meta Tags -->
	  <meta name="twitter:card" content="summary_large_image">
      <meta name="twitter:title" content="शम्बुकवध: रामायणातील सत्य की कपोलकल्पित? | Shambuka’s Death: Truth or Fiction in Ramayana?">
      <meta name="twitter:description" content="शम्बुकवध रामायणात आहे का? राम खरंच शूद्रविरोधी होते? वाल्मीकि रामायण आणि उत्तर रामायण यातील फरक जाणून घ्या, वस्तुनिष्ठ विश्लेषणासह. | Did Rama really kill Shambuka? Was it caste oppression or a later addition in Uttara Ramayana? Explore this critical perspective on a controversial tale.">
      <meta name="twitter:image" content="https://anvaybk.github.io/sanchareshwar/images/Katha-Raghavachi-80x80.webp">
	  
      <!-- Canonical URL -->
	  <link rel="canonical" href="https://anvaybk.github.io/sanchareshwar/pages/kraghavachi8.html"/> 
      <link rel="stylesheet" href="../css/styles.css">
      <link rel="stylesheet" href="../css/homestyles.css">
      <link rel="manifest" href="../manifest.json">
      <link rel="apple-touch-icon" sizes="180x180" href="../images/apple-touch-icon.png">
      <link rel="icon" type="image/png" sizes="32x32" href="../images/favicon-32x32.png">
      <link rel="icon" type="image/png" sizes="16x16" href="../images/favicon-16x16.png">
      <link rel="icon" type="image/x-icon" href="../favicon.ico">
      <title>  कथा राघवाची - शम्बुक आणि राम</title>
	  <style>
		hr { 
		background-color: brown;
		height: 2px;
		border: 0; 
		}
		
		th, td {
		text-align: left;
		padding: 8px;
		border: 0px solid orange;
		}
  </style>
   </head>
   <body>
      <div class="container-heading" oncontextmenu="return false;">
         <h1>  कथा राघवाची </h1>
         <div class="chapter-content" oncontextmenu="return false;">
        	
			<p style="color:red"> रामनवमीनिमित्त लेखमाला </p>
			<p style="color:blue"> ८. शम्बुक आणि राम <p>
			
			<!-- <p style="color:brown"> श्री नारद भक्तिसूत्रे  - <br> सद्गुरुला मागणे</p> -->
			<!-- <p style="color:red"> रामनवमीच्या नवरात्रा निमित्त <br> ९ लेखाची लेखमाला</p> -->
			<!-- <p style="color:brown"> कथा राघवाची - <br> ८. शम्बुक आणि राम</p> -->
			<!-- <p align="center" style="color:brown" style="color:green" style="color:blue"> ।। श्री ।। </p> -->
			<!-- <p align="justify" align="Right" align="Left">श्री </p> -->
			
			<p align="justify"> आपण आज जी कथा पाहणार आहोत, ती त्या लोकांसाठी आनंददायी आहे की, ज्यांच्या नेतेपदाची दुकानदारी विद्रोह, विद्वेष आणि जातीवादाच्या अस्तित्वावरच चालणारी आहे. कारण सर्व जाती-जमातींमधील संघर्ष संपला, तर या स्वनामधन्य ठेकेदारांना विचारणार तरी कोण ? म्हणूनच ज्या ज्या कथांनी जातीय विद्वेषाग्नी भडकेल, त्या त्या खऱ्या खोट्या कथा शोधून काढून त्यातील सत्यतेची खातरजमा न करता आरडाओरड करीत राहणे, हाच ज्यांच्या राजकारणाचा भाग झाला आहे, त्या महाभागांना शम्बुकाची ही कथा म्हणजे पर्वणीच वाटेल, यात शंका नाही. शेवटी न्यायनिवाडा करण्यासाठी सरन्यायाधीश महर्षी वाल्मीकि आहेतच ! </p>
			
			<p align="justify"> एकदा रामाच्या दरबारात एक वयोवृद्ध ब्राह्मण न्याय मागण्यासाठी आला. कोणता अन्याय झाला होता त्याच्यावर ? त्यांचा १३/१४ वर्षांचा एकुलता एक मुलगा अकाली मरण पावला होता. त्याचे प्रेत रामासमोर ठेवूनच, रामाला तो ब्राह्मण न्याय मागत होता. </p>
			
			<p align="justify"> त्याचे म्हणणे असे की, प्रजाजनांच्या अशा अकाली मृत्यूला एक तर राजाचे अयोग्य वर्तन कारणीभूत असते, अथवा त्याच्या राज्यातील प्रजेचे अयोग्य वर्तन कारणीभूत असते, प्रजा अयोग्य वर्तन का करु शकते? तर राजाचा वचक नसतो. म्हणून अकाल मृत्यूला कारण राजदोष हेच आहे! </p>
			
			<p align="justify"> रामा, तू अयोग्य वर्तन करशील असे मला वाटत नाही. परंतु आपला कोणता प्रजाजन वाईट वागतो आहे, मर्यादा सोडून वागतो आहे, ते पाहणे तुझेच काम आहे. ते तू पहा, त्याला शोध व शासन कर. जेणेकरुन अकाली मृत्यू पावलेला हा माझा मुलगा पुनश्च जिवंत होईल ! </p>
			
			<p align="justify"> त्या वयोवृद्ध ब्राह्मणाचे असे कारुण्यरुदन ऐकून साहजिकच रामाला अतीव दुःख झाले. नेमके त्याच वेळेस अन्य काही ऋषिमुनींसह नारद तेथे येतात. समस्येचे यथार्थ आकलन होताच नारदाने सांगितले की, “रामा, शूद्राने तप करणे हा अधर्म आहे. कोणता तरी शूद्र तपस्वी तुझ्या राज्यात तपस्या करीत आहे. त्याला शोधून काढून शासन करणे हे तुझे कर्तव्य आहे. " </p>
			
			<p align="justify"> नारदांची ही आज्ञा ऐकताच पुष्पक विमानात बसून रामाने सर्व दिशांना त्या शूद्राचा शोध घेणे सुरु केले. पूर्व, पश्चिम व उत्तर दिशा पाहून होताच दक्षिण दिशेला शैवल पर्वताजवळ एक तपस्वी उग्र तपश्चर्या करताना रामाला दिसला. आपले पाय झाडाच्या फांदीला वरती बांधून डोके जमिनीकडे करुन लोंबकळत्या अवस्थेत त्याची ही कठोर तपश्चर्या सुरु होती. </p>
			
			<p align="justify"> हे अद्भुत दृश्य पाहताच रामांनी विमान थांबविले व त्या महान तपस्व्याची चौकशी सुरु केली. आपले नाव काय ? आपण कोण? या भयंकर तपश्चर्येचा हेतू काय आहे ? व सर्वात महत्वाचा प्रश्न म्हणजे आपली जात कोणती ? </p>
			
			<p align="justify"> ही रामाची प्रश्नावली ऐकताच त्या तपस्व्याने आपले नाव शम्बुक आहे, असे सांगून आपण शूद्र आहोत, हे स्पष्ट केले आणि सदेह स्वर्गलोकात जाऊन देवत्व प्राप्त करणे, हा या उग्र तपस्येचा हेतू आहे, हे सांगितले. </p>
			
			<p align="justify"> शम्बुक जातीचा शूद्र आहे व आपली मर्यादा ओलांडून तो तप करतो आहे, हे ऐकताच रामाने म्यानातून तलवार बाहेर काढली आणि खाली डोके वर पाय असलेल्या अवस्थेतच शम्बुकाचा शिरच्छेद केला.  </p>
			
			<p align="justify"> रामाचा हा अद्भूत पराक्रम (?) पाहताच सर्व देवता प्रसन्न झाल्या व त्यांनी रामावर पुष्पांचा वर्षाव केला. देवता म्हणाल्या,
			रामा, तुला जो हवा तो वर माग !"  </p>
			
			<p align="justify"> राम अजून कोणता वर मागणार होता? तो हेच म्हणाला की, "माझ्या या कृत्याने तुम्ही संतुष्ट झाला असलात, तर त्या अकाली मरण पावलेल्या ब्राह्मणपुत्राला जिवंत करा."  </p>
			
			<p align="justify"> तेव्हा सर्व देवता म्हणाल्या की, "रामा, शम्बुकाचा ज्या क्षणी वध झाला, अगदी त्याचक्षणी तिकडे तो बालक जिवंत झाला."  </p>
			
			<p align="justify"> अशी ही शम्बुकाची कथा वाचताच, हा रामचरित्रावरील घोर कलंक, आहे, हे वर्तन रामाला शोभले काय ? राम शम्बुकाचा खुनी आहे, इथपर्यंत उदारमतवाद्यांनी ताशेरे ओढले! शांतचित्ताने या कथेचा विचार केल्यास, ही कथा किती पोरकट पणाने लिहिली आहे, ते कळायला वेळ लागणार नाही.  </p>
			
			<p align="justify"> वाल्मिकी रामायणाचे सरन्यायाधीश सुद्धा ही केस आपल्या न्यायालयात घेणार नाहीत. तेव्हा त्यांच्या न्यायालयात जाण्याअगोदर आपणच ही कथा तपासून पाहूया ! </p>
			
			<p align="justify"> कोण शुद्र तपस्या करीत आहे, याचा शोध घेण्याची सूचना नारदांनी करताच, राम स्वतःच ते काम करतात. हे नवलच नाही काय? कुणाचाही शोध घेण्याचे कार्य राजाचे की राजाच्या हेरांचे? ही कामे सुद्धा स्वतःच करायची, तर मग सीतेच्या शोधासाठी वानरसेना का पाठवली? स्वतः का नाही गेले? पावसाळा संपला तरी सीता शोधकार्याची सुग्रीवाकडून काहीच हालचाल दिसत नाही म्हणून सुग्रीवाकडे लक्ष्मणाला पाठविले ! स्वतः राम गेले नाहीत. येथे मात्र साधा एक गुन्हेगार शोधायला स्वतः राम जातात. उत्तर रामायणकाराचे समाजपरिस्थितीचे, राजपरिस्थितीचे आकलन कमी होते की, त्यांनी सामान्यज्ञानाशी फारकत घेतली होती, ते कळत नाही. रामराज्यात गुन्हेगारांना शोधण्याची कोणतीच व्यवस्था नव्हती काय? स्वतः राजालाच धावाधाव करावी लागली, हे चांगल्या राज्यव्यवस्थेचे लक्षण नव्हे ! </p>
			
			<p align="justify"> राजा स्वतः गुन्हेगारांना शोधतो व तोच शिक्षा देतो. फाशीची शिक्षा न्यायाधीश सांगतात, पण देणारे दुसरे असतात. उत्तर रामायणकाराला त्या बद्दल काही कल्पना आहे, असे वाटत नाही. </p>
			
			<p align="justify"> रामाला तुलसीदासजी 'निर्बलके' बल राम असे म्हणतात. जे निर्बल आहेत, शक्तिहीन आहेत, त्यांची शक्ती राम आहे. इतका सुंदर अर्थ त्या वचनात आहे. रावणाशी अंतिम व निर्णायक लढा सुरु असतांना राम रावणाला म्हणतो : </p>
			
			<p align="justify" style="color:brown"> स्त्रीषु शूर विनाथासू परदारा भिमर्शनम् कृत्वा का पुरुषं कर्म शूरो ऽ हमितीमन्यसे।। </p>
			
			<p align="justify"> असहाय अबलेसमोर वीरता दाखविणाऱ्या हे रावणा, तू स्वतःला शूर कसा काय समजतोस? असे विचार असणारा राम निःशस्त्र, असहाय शम्बुकाला ठार कसा करेल? </p>
			
			<p align="justify"> त्याचा अपराध तरी कोणता? हाच ना की, तो तप करीत होता? रामायण वर वर जरी चाळले, तरी असे दिसेल की, रामायणात तप कोण करीत नाही? ब्राह्मण, वैश्य, क्षत्रिय, शूद्र, वानर व राक्षसही तप करतात. शबरी कोण होती? उच्चवर्णीय होती? तिच्या तपस्येला राम पावतो, तिची उष्टी बोरं खातो. तिची तपस्या रामाला चालते, फक्त शम्बुकाची चालत नाही, असे कसे होईल? हे दुटप्पी धोरण वाल्मीकिंच्या रामाचे असूच शकत नाही. </p>
			
			<p align="justify"> थोडक्यात, हे आपल्या लक्षात आलेच असेल की, हे सर्व कपोलकल्पित प्रकरण आहे. जे रामाने केलेच नाही, ते त्याचेवर लादणे अन्याय्य आहे. नुसती सीतात्याग, शम्बुकवध ही कथानकेच कपोलकल्पित नसून, ज्या उत्तर रामायणात ही अतर्क्य कथानके आली आहेत, ते सर्वच कपोलकल्पित आहे. वाल्मीकिंचे रामायण तर युद्धकांडानंतर समाप्त होते. रामायण ही सुखान्तिका आहे. म्हणून राम सिंहासनाधीश्वर होताच वाल्मीकि लेखणी खाली ठेवतात. </p>
			
			
			<!-- <p style="color:brown"> - श्री मोहन श्या. कुळकर्णी (पाचलेगांवकर) </p> -->

		    <p style="color:brown"> 卐 卐 卐 卐 卐 <br> </p>
         </div>
         <div class="btn-group" style="width:100%">
            <button style="width:33.3%" onclick="goToKathaRaghavachiPage7()"> ◀ </button> 
            <button style="width:33.3%" onclick="goToKathaRaghavachiHome()"> 🏠</button>  
            <button style="width:33.3%" onclick="goToKathaRaghavachiPage9()"> ▶ </button>   
            <!-- <button style="width:100%" onclick="goToMainHome()"> 🏠 मुख्य पान</button> -->
         </div>
      </div>
      <script src="../js/script.js"></script>
   </body>
</html>
