<!DOCTYPE html>
<html lang="en">
<head>
<!-- Google tag (gtag.js) -->
<script async src="https://www.googletagmanager.com/gtag/js?id=G-XKHEQM95ZQ"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-XKHEQM95ZQ');
</script>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
	<meta name="description" content="श्री संचारेश्वर चरित्रामृतातून श्री संचारेश्वर यांच्या दिव्य कार्यांची ओळख घ्या. या ग्रंथात त्यांची आध्यात्मिक उपचार क्षमता, मानसिक आरोग्य समर्थन, आणि निष्कलंक सेवेसारख्या कार्यांचा समावेश आहे. श्री संचारेश्वर यांच्या विविध रूपांची आणि त्यांच्या दयाळू शिक्षणांची ओळख करून घ्या. Explore the divine feats of Shri Sanchareshwar through Shri Sanchareshwar Charitramrut. This text highlights his spiritual healing powers, mental health support, and emphasis on selfless service like Shramdan and blood donation. Discover the multi-faceted nature of this revered saint who transformed lives with his teachings and compassion.">
	<meta name="keywords" content="श्री संचारेश्वर, चरित्रामृत, आध्यात्मिक उपचार, मानसिक आरोग्य, निष्कलंक सेवा, श्रमदान, रक्तदान, दिव्य शक्ती, हिंदू संत, सर्पज्ञान, सामाजिक कल्याण.  Shri Sanchareshwar, Charitramrut, Spiritual Healing, Mental Health, Selfless Service, Shramdan, Blood Donation, Divine Powers, Hindu Saints, Serpent Knowledge, Social Welfare.">
	<meta name="author" content="Anvay B Kulkarni">
    <meta property="og:title" content="श्री संचारेश्वर चरित्रामृत - दिव्य कार्ये, आध्यात्मिक उपचार, आणि निष्कलंक सेवा. Shri Sanchareshwar Charitramrut - Divine Feats, Spiritual Healing, and Selfless Service.">
    <meta property="og:description" content="श्री संचारेश्वर चरित्रामृतातून श्री संचारेश्वर यांच्या दिव्य कार्यांची ओळख घ्या. या ग्रंथात त्यांची आध्यात्मिक उपचार क्षमता, मानसिक आरोग्य समर्थन, आणि निष्कलंक सेवेसारख्या कार्यांचा समावेश आहे. श्री संचारेश्वर यांच्या विविध रूपांची आणि त्यांच्या दयाळू शिक्षणांची ओळख करून घ्या. Explore the divine feats of Shri Sanchareshwar through Shri Sanchareshwar Charitramrut. This text highlights his spiritual healing powers, mental health support, and emphasis on selfless service like Shramdan and blood donation. Discover the multi-faceted nature of this revered saint who transformed lives with his teachings and compassion.">
    <meta property="og:image" content="https://anvaybk.github.io/sanchareshwar/images/SM-Granth-Vachan-Icon-60x60.png">
    <meta property="og:url" content="https://anvaybk.github.io/sanchareshwar/pages/chapter20.html">
    <meta name="twitter:card" content="summary_large_image">
    <meta name="twitter:title" content="श्री संचारेश्वर चरित्रामृत - दिव्य कार्ये, आध्यात्मिक उपचार, आणि निष्कलंक सेवा. Shri Sanchareshwar Charitramrut - Divine Feats, Spiritual Healing, and Selfless Service.">
    <meta name="twitter:description" content="श्री संचारेश्वर चरित्रामृतातून श्री संचारेश्वर यांच्या दिव्य कार्यांची ओळख घ्या. या ग्रंथात त्यांची आध्यात्मिक उपचार क्षमता, मानसिक आरोग्य समर्थन, आणि निष्कलंक सेवेसारख्या कार्यांचा समावेश आहे. श्री संचारेश्वर यांच्या विविध रूपांची आणि त्यांच्या दयाळू शिक्षणांची ओळख करून घ्या. Explore the divine feats of Shri Sanchareshwar through Shri Sanchareshwar Charitramrut. This text highlights his spiritual healing powers, mental health support, and emphasis on selfless service like Shramdan and blood donation. Discover the multi-faceted nature of this revered saint who transformed lives with his teachings and compassion.">
    <meta name="twitter:image" content="https://anvaybk.github.io/sanchareshwar/images/SM-Granth-Vachan-Icon-60x60.png">
    <!-- <link rel="stylesheet" href="https://anvaybk.github.io/sanchareshwar/css/styles.css"> -->
	<link rel="stylesheet" href="../css/styles.css">
    <!-- <link rel="stylesheet" href="https://anvaybk.github.io/sanchareshwar/css/homestyles.css"> -->
	<link rel="stylesheet" href="../css/homestyles.css">
   <!-- <link rel="stylesheet" href="https://cdnjs.cloudflare.com/ajax/libs/font-awesome/6.0.0-beta3/css/all.min.css"> -->
    <link rel="manifest" href="../manifest.json">
    <link rel="apple-touch-icon" sizes="180x180" href="images/apple-touch-icon.png">
    <link rel="icon" type="image/png" sizes="32x32" href="images/favicon-32x32.png">
    <link rel="icon" type="image/png" sizes="16x16" href="images/favicon-16x16.png">	
    <link rel="icon" type="image/x-icon" href="favicon.ico">	
  <title> श्री संचारेश्वर चरित्रामृत - विविध रूपे संचारेशाची  : अध्याय २० वा </title> 
</head>
<body>
    <div class="container-heading" oncontextmenu="return false;">
        <h1> ।। अध्याय २० वा ।। </h1>
		<!-- श्री संचारेश्वर चरित्रामृत - विविध रूपे संचारेशाची  : अध्याय २० वा -->
        <div class="chapter-content" oncontextmenu="return false;"> 
		
		<!-- <div> <p>
	         <tr>
               <td> <audio controls controlsList="nodownload" oncontextmenu="return false;">
               <source src="../audios/Sanchareshwar-Adhyay-20.mp3" type="audio/mp3">
					</audio>
				</td>
			</tr>  
		</div> -->
	
		<p style="color:red"> श्री संचारेश्वर चरित्रामृत -  विविध रूपे संचारेशाची</p>
		
		<p> ।। ॐ श्री मन्महागणाधिपतये नमः ।। <br> श्री गुरुभ्यो नमः ।। <br> श्री कुलदेवता तुळजाभवान्यै नमः ।।  </p>
   
      	<p> ।। श्री श्रीपाद श्रीवल्लभश्री नृसिंह सरस्वती दत्तात्रेयाय नमः । </p> 
   
        <p> ।। श्री मुक्तेश्वराय नमः ।। <br>  श्री संचारेश्वराय नमः ।। <br>  श्री मातृपितृभ्यो नमः ।। </p> 
		
		<p> बालपणीच केला गृहत्याग । साहिला माता पित्यांचा वियोग । केली तपःसाधना यथासांग। विविध रूपे संचारेशाची <br>।।१।। </p> 
		<p> निजामास करती हैराण । ब्रिटिशांची केली दाणादाण । हिंदू सेना करती स्थापन । विविध रूपे संचारेशाची  <br>।।२।।  </p> 
		<p> करती नित्यचि श्रमदान । देती जबरदस्त व्याख्यान । केले हजारो ग्रंथांचे अध्ययन । विविध रूपे संचारेशाची  <br>।।३।। </p> 
		<p>  करती मानसिक रोग निवारण । स्वदेशी असे नित्य भ्रमण । समष्टिधर्मा केले स्थापन । विविध रूपे संचारेशाची  <br>।।४।।  </p> 
		<p> रक्तदान शिबिरे घेती । यज्ञा मागून यज्ञे करती। गांधी सावरकर यांना भेटती । विविध रूपे संचारेशाची  <br>।।५।।  </p> 
		<p> सगुणास आणती निर्गुणातून । बालकात खेळती बाळ होऊन । देती गरिबांचे भांडे घासून । विविध रूपे संचारेशाची  <br>।।६।। </p> 
		<p>  सर्पाचा करती सांभाळ । अनाथ बालकांचा प्रतिपाळ । दुष्टांना वाटती कर्दनकाळ । विविध रूपे संचारेशाची  <br>।।७।।  </p> 
		<p> अहो नसती कुणी हे दोन चार । असती एकचि खरोखर । तेच आपले नरसिंह संचारेश्वर । करती सर्व ह्या लीला  <br>।।८।।  </p> 
		<p> एकाच जन्मी असंख्य अवतार । वठविती श्री संचारेश्वर । ज्या कामा लागती लोक शंभरावर । ती कामे केली एकट्याने  <br>।।९।।  </p> 
		<p>  असा हा अद्भुत गुरुवर । अनेक रूपे नटला नटवर । म्हणोनिच त्यांना सत्वर । दंडवत घालावा सर्वांनी  <br>।।१०।।  </p> 
		<p> अशा ह्या अष्टपैलू व्यक्तिमत्त्वाचे । काही पैलू पाहू महत्त्वाचे । हेच वैशिष्ट्य या अध्यायाचे । चला पाहू आता झडकरी  <br>।।११।।  </p> 
		<p> या अध्यायी पाहू आपण । महाराजांचे एक कार्य महान । मानसिक रोग निवारण । जे महाराज करीत असती  <br>।।१२।।  </p> 
		<p> मानसिक रोग निवारण शक्ती । महाराजांची अद्भुत होती । हजारो रुग्णांची मनोविकृती । केली असे त्यांनी दूर  <br>।।१३।।  </p> 
		<p> यात नसे चमत्कार। किंवा नसे पैशांचा व्यवहार । फक्त दुःखितांची दुःखे दूर । करणे हा हेतू असे  <br>।।१४।।  </p> 
		<p> घरच्यांचेही दुःख ऐकायला । वेळच नसे आज कुणाला । तेथे इतरांच्या सुखदुःखाला । विचारतो तरी कोण  <br>।।१५।।  </p> 
		<p> अशा निष्प्रेम स्थितीत । जवळ बसवुनि कुणी दुःखित । महाराज शिरती त्याचे हृदयात । विश्विचे आर्त घेवोनिया  <br>।।१६।।  </p> 
		<p> एवढे मोठे संत असूनी । किती बोलती आपुलकीनी । इथेच अर्धे दुखणे पळुनी। जातसे समोरच्या व्यक्तीचे  <br>।।१७।।  </p> 
		<p> महाराजांची आध्यात्मिक साधना । वर्षानुवर्षांची तपः साधना । आणि नित्य भगवंताची उपासना । ही आगळी शक्ती असे  <br>।।१८।।  </p> 
		<p> महाराजांचा मानसशास्त्राचा । व्यासंग होता खूपच त्यांचा । नव्या जुन्या मनोविकारतज्ज्ञांचा । अभ्यास होता भरपूर  <br>।।१९।।  </p> 
		<p> कार्लयुंग असो की सिग्मन फ्राईड । येरिक्सन असो की ॲना फ्राईड' । जिन पियाजे असो की कॅनन-बार्ड । ऐसे ग्रंथ असती वाचनात  <br>।।२०।। </p>
		<p>  तैसेचि समर्थांचे मनाचे श्लोक । जणू मानसशास्त्राचा प्रबंध एक । यातून मनोव्यापाराचे कौतुक । चांगलेच त्यांना ज्ञात असे  <br>।।२१।।  </p> 
		<p> म्हणोनि कुणाला देवोनि सूचना । किंवा कुणाला प्रतिसूचना । त्यासोबतच सांगुनी उपासना । मनोविकारा घालविती  <br>।।२२।।  </p> 
		<p> हिस्टेरिकल डिस्आर्डर्सचा रुग्ण । त्याला वापरून पॉवर ऑफ सजेशन । अॅन्टी हिस्टेरिकल डिस ऑर्डर्सचा रुग्ण । त्याला अॅन्टीसजेशन द्यावी लागे  <br>।।२३।।  </p> 
		<p> असे मनाचे विविध आजार । उपचाराचे विविध प्रकार । परंतु उपासना मात्र निरंतर। कराया सांगती महाराज  <br>।।२४।।  </p> 
		<p> जे सांगितले महाराजांनी आम्हा समजून । समजले तेवढेचि ठेविले लिहून। शाळेत न जाता इतुके ज्ञान । हाच चमत्कार महाराजांचा  <br>।।२५।। </p> 
		<p> रुग्ण बसताच त्यांचे समोरी। खचलेल्यांना मिळे उभारी । ऐकताच त्यांची दुःखे भारी । महाराज देती धीर त्यांना  <br>।।२६।।  </p> 
		<p> याला म्हणतात मनोवैज्ञानिक । अन्‌कन्डिशनल अॅक्सेप्टेशन देख। अट न घालता कोणतीही एक । ऐकणे रुग्णाचे मनोगत  <br>।।२७।।  </p> 
		<p> महाराजांच्या समोरील निरांजन । रुग्णाला धरावे लागे उचलून । बोल बेटा सांग लेकरा ऐसे संबोधून । जवळीक साधती त्याचेशी  <br>।।२८।।  </p> 
		<p> महाराजांचे ऋषितुल्य व्यक्तिमत्त्व । चेहऱ्यावरी पाहुनी ममत्व । प्रेमळ बोलण्यातील जाणुनि सत्त्व । तो घडाघडा बोलू लागे  <br>।।२९।।  </p> 
		<p> कित्येक दिवसांची घुसमट । महाराजांच्या सहानुभूतीने होई स्फोट । त्याच्या हृदयात घालती जणू थेट । हात आपला महाराज  <br>।।३०।।  </p> 
		<p> महाराजांच्या चुटक्यांचाही नाद असे । त्या नादातही वात्सल्य असे । केवळ दया आणि करुणाच वसे । त्या चुटक्यांच्या नादातही  <br>।।३१।।  </p> 
		<p> सगळे बोलून झाल्यावर । निरांजन खाली ठेवल्यावर । कृपाळू हात ठेवोनि मस्तकावर । आशीर्वाद देती रुग्णाला  <br>।।३२।।  </p> 
		<p> महाराजांच्या समोरून हर्षे उठत । तो घरी जायी आनंदात । आत्मविश्वासा घेऊनी सोबत । म्हणे महाराज आहेत पाठीशी  <br>।।३३।।  </p> 
		<p> असे रुग्ण हाताळताना । हवी प्रचंड साधना । अशी अध्यात्मिक श्रीमंती महाराजांना। लाभली होती भरपूर  <br>।।३४।।  </p> 
		<p> असो रांगेत कितीही रुग्ण । विश्रांती न घेता एकही क्षण । सगळे जाती समाधानी होऊन । मगच उठती भोजनाला  <br>।।३५।।  </p> 
		<p> अशा हजारोहजार लोकांना । मानसिक रोगग्रस्तांना । मुक्त केले महाराजांनी त्यांना । आपल्या अलौकिक सामर्थ्याने  <br>।।३६।।  </p> 
		<p>  त्या सर्वांची नावे लिहिली तर । तोच ग्रंथ होईल बृहत्तर । ही पोथी होईल त्या ग्रंथासमोर । एक छोटीशी पुस्तिका  <br>।।३७।।  </p> 
		<p> म्हणोनिच त्या मोहाला । ठेविले असे मी बाजूला। आता पुढील त्यांच्या चरित्राला । पाहू आपण झडकरी  <br>।।३८।। </p> 
		<p> अजून एक दिव्य शक्ती । महाराजांनी मिळविली होती । काही अगम्य गोष्टीची माहिती । त्यांना त्वरित कळतसे  <br>।।३९।।  </p> 
		<p> आसारामजी अग्रवाल भिवापूरचे । सुख नव्हते संतानाचे । काय करायचे संपत्तीचे । वाटे सारे निरर्थक  <br>।।४०।।  </p> 
		<p> शेवटी गेले महाराजांना शरण। आले त्यांना भिवापुरी घेऊन । म्हणती महाराज व्हावे संतान । आम्हाला आपल्या आशीर्वादे  <br>।।४१।। </p> 
		<p> महाराज सांगती त्वरित । या समोरच्या भिंतीत । तुमच्या प्रश्नाचे उत्तर यात । खोदा भिंत ही सत्वरी  <br>।।४२।। </p> 
		<p> भिंत खोदून झाल्यावर । दिसे अस्थीचा सांगाडा भयंकर । त्या अस्थी पाठवुनि गंगेवर । मुक्त करती प्रेतात्म्याला  <br>।।४३।। </p> 
		<p> मग झाली मुले बाळे । सगळ्यांचे संसार फुलले खुलले । महाराजांच्या सेवेत राहिले । अखेरच्या श्वासापर्यंत  <br>।।४४।।  </p> 
		<p> महाराजांच्या आशीर्वादेकरून । जे असती संतानहीन । त्यांना कन्यापुत्र होऊन । झाले सुखी ते संसारी  <br>।।४५।।  </p> 
		<p> बारा वरुषे जर खरेच बोलाल । पुढे तुम्ही बोलाल तेच होईल । ऐसे असे ह्या तपश्चर्येचे बळ । सांगती आम्हाला संत मुनी  <br>।।४६।।  </p> 
		<p> आपल्या कठोर अध्यात्म साधनेनी । मिळविली अतींद्रिय शक्ती महाराजांनी । म्हणोनि त्यांच्या आशीर्वादानी। होई सारे सुरळीत  <br>।।४७।।  </p> 
		<p> महाराजांचे आशीर्वादेकरून । अनेकांचे झाले कोटकल्याण । त्यातील एक नाव महत्त्वपूर्ण । मुंबईच्या परुळेकर दादांचे  <br>।।४८।। </p> 
		<p> एकोणवीसशे सदुसष्ट सालात । छोटा छापखाना होते चालवत । सतत जातसे तोट्यात । म्हणून काढती विक्रीला  <br>।।४९।।  </p> 
		<p> घरी दारिद्रय अपार । आणि धंद्यात बसे हा मार। तेणे दादा होती बेजार । म्हणती आता काय करू  <br>।।५०।। </p> 
		<p>  मदन देशपांडे आणि गायकवाडांनी। सांगितले दादांना समजावुनी । भेटावे महाराजांना मुलुंडला जाऊनी । होईल सारे सुरळीत  <br>।।५१।।  </p> 
		<p> दादा गेले आश्रमी त्वरित । महाराजांना पाहताच होती शांत । जे जे होते अपुल्या मनात । ते महाराजांना सांगितले  <br>।।५२।।  </p> 
		<p> महाराजांना नेले छापखान्यात। सांगती धंदा न चाले किंचित । विकतो हा छापखाना त्वरित । मातीमोल भावाने  <br>।।५३।।  </p> 
		<p> महाराज बोलती हसून । काय करशील हे विकून । फळे भाज्या विकेल रस्त्यावर बसून । पण नोकरी नाही करणार  <br>।।५४।।  </p> 
		<p> दादांच्या पाठीवर ठेवोनी हात। धीर देवोनी करती शांत । म्हणती छापखाना हा अजिबात । विकू नये कुणालाही  <br>।।५५।। </p> 
		<p> हाच छापखाना तुम्हाला । नेईल पूर्ण वैभवाला । धीर धरा लागा कामाला । माऊली उभी पाठीशी  <br>।।५६।।  </p> 
		<p> बोल ऐकोनि महाराजांचा । उत्साह वाढला परुळेकरांचा। जोर लावूनी प्रयत्नांचा । करती परिश्रम रात्रंदिन  <br>।।५७।। </p> 
		<p> सदा सर्वदा देव सन्निध आहे । कृपाळूपणे अल्पधारिष्ट्य पाहे। समर्थांचे आश्वासन हे। असत्य कैसे होईल  <br>।।५८।।  </p> 
		<p> बीजाचा व्हावा वृक्ष विशाल । तैसीच झाली इथे कमाल । जो होता छापखाना ट्रेडल। तो मोठा उद्योग होतसे  <br>।।५९।। </p> 
		<p> जे होते दरिद्रीनारायण । ते झाले नवकोट नारायण । झाले उद्योगपती सन्मान्य । महाराजांच्या आशीर्वादे  <br>।।६०।। </p> 
		<p>  जस्मिन आर्ट प्रिंटर्स म्हणून । झाला उद्योग मुंबईत महान । मिळे देश विदेशी सन्मान। उत्कृष्ट प्रिंटर्स म्हणोनिया  <br>।।६१।।  </p> 
		<p> जसा परुळेकरांच्या पाठीवर । हात ठेवती संचारेश्वर । तैसा तुम्हा आम्हा देवो धीर । ऐसे प्रार्थ महाराजांना  <br>।।६२।। </p> 
		<p>  केवळ महाराजांच्या वाचाशक्तीने । सुटली भावाभावांतील भांडणे । संघर्ष मिटले जीवघेणे । गावागावांतील गटातटांचे  <br>।।६३।।  </p> 
		<p> दुष्टांना करोनि शासन । त्यांना करोनि प्रबोधन । त्यांनाही घेतले सामील करून । आपल्या शिष्य परिवारात  <br>।।६४।। </p> 
		<p>  पांचलेगांवचा एक गुंड प्रमत्त । त्याने गावा केले असे भयभीत । अबलांची तर तो इज्जत । धुळीला मिळवितसे  <br>।।६५।। </p> 
		<p>  त्याचे अनन्वित अत्याचार । येती महाराजांच्या कानावर । आणि अचानक एक पोर । आली शरण महाराजांना  <br>।।६६।।  </p> 
		<p> म्हणे महाराज मला वाचवाहो । असा तिने फोडला टाहो । तो गावगुंड पाहाहो । उठला माझ्या अब्रुवर  <br>।।६७।।  </p> 
		<p> महाराजांनी तिला अभय दिले । पाचलेगांवी आश्रमात ठेविले । रात्री गुंडांनी हल्ले केले । दिले त्याला प्रत्युत्तर  <br>।।६८।।  </p> 
		<p> सज्जनांचे प्रतिपालन । आणि दुष्टांचे निर्दालन । हेच असे लक्षण । सकल संत सज्जनांचे  <br>।।६९।।  </p> 
		<p> पुढे असे नवल घडले । जेव्हा गुंड कैदेतून सुटले। तेही महाराजांचे भक्त झाले । ऐकोनि महाराजांचा उपदेश  <br>।।७०।।  </p> 
		<p> आपल्या अमोघ वाचा शक्तीने । परिवर्तिली गुंड पुंडांची मने । सुखी केली संत्रस्त जीवने । गावोगावच्या लोकांची  <br>।।७१।।  </p> 
		<p> जसे मानसिक रोग निवारण । तैसेचि महाराजांचे सर्प विज्ञान । सारेच असे विलक्षण। नरसिंह संचारेश्वरांचे  <br>।।७२।।  </p> 
		<p> बालपणी नागपंचमीला । सर्प घरात धरोनि आणिला । तेथूनच सुरू जाहला । सर्प सहवास महाराजांचा  <br>।।७३।।  </p> 
		<p> खामगांवी कोणाच्याही घरी । साप निघाल्यावर सत्वरी । जाती आश्रमीय कुणीतरी । साप पकडण्या सत्वर  <br>।।७४।।  </p> 
		<p> परंतु त्याचा आर्थिक मोबदला । नसे कुणी कधी घेतला । पाळती महाराजांच्या आज्ञेला । सर्व आश्रमीय कटाक्षाने  <br>।।७५।। </p> 
		<p>  महनीय मान्यवर येता आश्रमात । महाराज त्यांचे करती स्वागत । जिवंत सर्प टाकूनी गळ्यात । सर्पहार शोभे त्यांना  <br>।।७६।।  </p> 
		<p>  श्री मुक्तेश्वर आश्रमात । महाराज असता खामगावात। भरविती नागदरबार थाटात । नागपंचमीच्या सणाला  <br>।।७७।।  </p> 
		<p> सर्वांना दाखवुनि सर्पाचे प्रकार । भाषण देती माहितीप्रचुर । सांगती ज्ञान विज्ञान सविस्तर । संपूर्ण सर्पशास्त्राचे  <br>।।७८।।  </p> 
		<p> अजून एक उपयोग सापांचा । महाराज करती गंमतीचा। भूत अंगात येई त्याच्या । गळ्यात टाकती अचानक  <br>।।७९।।  </p> 
		<p> देव देवी अंगात येती म्हणती । काही दांभिक लोका फसविती । त्यांच्या गळा साप घालूनी फजिती । करती त्यांची महाराज  <br>।।८०।।  </p> 
		<p> खऱ्या भुताला किंवा देवाला । सापांची भीती वाटेल कशाला । गळ्यात पाहताच सापाला । त्यांचे पितळ उघडे पडे  <br>।।८१।।  </p> 
		<p> अशा कितीक ढोंगी बाबांना । ऐसे उघडे पाडून त्यांना । सोडविले भोळ्या भाबड्यांना । त्यांच्या तावडीतुनी  <br>।।८२।।  </p> 
		<p> असोनि असा सर्प सहवास । नसे दिला थारा बुवाबाजीस । हाचि असे चमत्कार खास । संत पाचलेगांवकर महाराजांचा  <br>।।८३।। </p> 
		<p> चला आता करू या आपण। महाराजांच्या सोबत श्रमदान । आणि करूया रक्तदान । मनापासून श्रद्धेने  <br>।।८४।।  </p> 
		<p> भारत स्वच्छ अभियान । हे जरी वाटे नवीन । परी ते कित्येक वर्षांपासून । राबविले होते महाराजांनी  <br>।।८५।।  </p> 
		<p> नाव त्याचे श्रमदान । हेही होते अद्भुत विलक्षण । महाराजांच्या संत हृदयाचे प्रगटन। त्यातूनही होतसे  <br>।।८६।।  </p> 
		<p> अनेक सामाजिक संस्था आणि संघटन । करती नित्य ऐसे श्रमदान । यातच काय असे विलक्षण । असे वाटेल काही लोका  <br>।।८७।। </p> 
		<p>  महाराजांच्या सर्वच कल्पना। होत्या अभूतपूर्व जाणा । श्रमदान असो की रक्तदाना । जोडती ते अध्यात्माशी  <br>।।८८।।  </p> 
		<p> करताना कोणतेही श्रमदान । होतसे श्रीहरी संकीर्तन । श्रमदानानंतर समर्पण । करावे लागे ईश्वराला  <br>।।८९।।  </p> 
		<p> मी केले असा अहंकार । होऊ नये शिष्याला थोडा नी फार । म्हणून असती खबरदार । महाराज सदासर्वदा  <br>।।९०।।  </p> 
		<p> रक्तदान सुरू झाल्यावर । रुद्राभिषेक होई पिंडीवर । रक्तदानालाही संचारेश्वर । दर्जा देती अभिषेकाचा  <br>।।९१।।  </p> 
		<p> रक्तदान श्रमदान वनस्पती भोजन । हे केवळ सामाजिक कार्य नसून । ते तर असे पूजन । परब्रह्म परमेश्वराचे  <br>।।९२।। </p> 
		<p>  खामगाव नांदेड मुलुंड आश्रमात । होते रक्तदान उत्सवात । करती रक्तदान अनेक भक्त । श्रद्धायुक्त अंतःकरणाने  <br>।।९३।।  </p> 
		<p> महाराजांनी करताच आवाहन । प्रतिसाद देई जनता जनार्दन । टोपले फावडे कुदळी घेऊन । जमती लोक हजारोनी  <br>।।९४।। </p> 
		<p>  त्या गावाची गरज पाहून । सुरू होई मग श्रमदान । स्वतः टोपले डोक्यावर घेऊन । महाराज करती शुभारंभ  <br>।।९५।। </p> 
		<p>  कोण्या गावी रस्तेबांधणे । कुठे नदीला बांध घालणे । तर कुठे नदीचा प्रवाहच बदलणे । गावाला घातक असे जो  <br>।।९६।।  </p> 
		<p> एकाच दिवसात होई ते श्रमदान । श्रमतपस्या ही सात दिवसांची जाण । आणि श्रमतपस्या यज्ञाचे आयोजन । करावे लागे महिनाभर  <br>।।९७।। </p> 
		<p>  या शिवाय कृषिसेवा यज्ञ । हिंदू संघटन महायज्ञ । आणि वनस्पती' भोजन यज्ञ । निर्मिले महाराजांच्या प्रतिभेने  <br>।।९८।।  </p> 
		<p> असे यज्ञ झाले गावोगाव । तुरकमारी सोनपेठ पाचलेगाव । नागपूर चंद्रपूर वासेरा खामगाव । ऐशी किती गावे सांगावी  <br>।।९९।।  </p> 
		<p> हे महाराजांचे पाहून रूप । ऐकोनि त्यांचा ऐसा प्रताप । काही योग्यांना वाटे चिंता खूप । महाराजांच्या ऐशा वर्तनाची  <br>।।१००।।  </p> 
		<p> त्यांना वाटे हा संचारेश्वर । जाईल अध्यात्मापासून दूर। त्याला आपण सत्वर । सावध केले पाहिजे  <br>।।१०१।।  </p> 
		<p> हिंगोली जवळचे सिद्धयोगी दिग्रसकर। सावली जंगलातील महायोगीश्वर। म्हणती भाई संचारेश्वर । सुनो जरा हमारी भी  <br>।।१०२।। </p> 
		<p>  छोड दो ये सब दुनियादारी। जानलो ये माया है सारी। करो सिर्फ भगवानसे यारी। और रहो अपनेही मस्तीमे  <br>।।१०३।।  </p> 
		<p> खूप वर्षांपूवीच जाणा। संदेश मिळाला होता महाराजांना । जाणून योगियांच्या भावना। आदर करती ते त्यांचा  <br>।।१०४।।  </p> 
		<p> व्याप कितीही असला तरी । महाराज शांत असती अंतरी । ही कल्पना असती थोडी जरी । तरी ते संदेश न पाठविती  <br>।।१०५।।  </p> 
		<p> ईश्वर वाटतील जेव्हा जन । तेव्हा ते जनचि होतील जनार्दन । सर्वचि कार्ये ईश्वरार्पण करून । मुक्त राहती महाराज  <br>।।१०६।।  </p> 
		<p> म्हणोनि श्रमदान असो की रक्तदान । किंवा असो वनस्पती भोजन। त्या कर्माचे उपासनेत परिवर्तन । करती महाराज सहजची  <br>।।१०७।। </p> 
		<p> म्हणोनिच हे श्रमदान । जणू असे ते अनुष्ठान । त्याने साधकाचे उन्नयन । सहजचि होऊनी जातसे  <br>।।१०८।।  </p> 
		<p> त्यामुळे महाराज नसले तरी । आपण वर्षातून एकदा तरी । स्मरून महाराजांना अंतरी । करावे श्रमदान आणि रक्तदान  <br>।।१०९।। </p> 
		<p>  हीच या अध्यायाची फलश्रुती । होईल आपणास स्फूर्ति । जनसेवा करूनही ईश्वर भक्ती । होईल आपणा सर्वांची  <br>।।११०।।  </p> 
		<p> ईश्वरा स्मरुनी करता कामकाज । तेणे हर्ष होई मुक्तेश्वरा सहज । आणि प्रसन्न होतील महाराज । करतील वर्षाव कृपेचा  <br>।।१११।।  </p> 
		
		<p>  इति श्रीसंचारेश्वर चरित्रामृते दास मोहन विरचित ग्रंथायां । श्री संचारेश्वरस्य विविधरुपाणि वर्णन नाम् विंशोऽध्यायः ।।२०।।</p> 

		<p> ॐ नमः संचारेश्वरार्पणमऽस्तु ।। श्रीगुरुचरणार्विन्दार्पणमस्तु।। </p> 

		<p> हरयेनमः हरयेनमः हरयेनमः । जय जय रघुवीर समर्थ ।। </p> 

		<p> (ओवी संख्या  १११) </p>

		<p> 卐 卐 卐 卐 卐 <br> </p>

    </div>
        <button onclick="goToHome()"> मुख्य पान </button>
    </div>

    <script src="../js/script.js"></script>
</body>
</html>